TIM ERWETEN KOERST
een romantische tragiklucht

LUUK HOEDEMAEKERS

OPGELET !
Het recente werk van de auteur ('Arme papa', 'Verf!', 'De Rode Duivelinnen gaan naar Spanje',
'De Godmother', 'Basse-classe naar Blankenberge', 'Stijn heeft vlinders in de buik', 'Het meisje
van de GPS', 'De beroepsfigurant, 'Disco en spaghettikruiden', 'Keizerskerke kiest!' en nu ook
'Tim Erweten koerst') wordt in België in eigen beheer, en dus niet door een toneeluitgeverij,
op de markt gebracht. Wie 'Tim Erweten koerst' of een van de andere hierboven vermelde
stukken wil opvoeren, neemt dus eerst contact op met de auteur. Voor het beheer van al zijn
auteursrechten is de auteur aangesloten bij SABAM. Dat betekent dat de geijkte SABAMprocedure
moet gevolgd worden: tijdig de 'aanvraag tot toelating theater en dans' indienen.

Stappenplan om 'Tim Erweten koerst' op te voeren

Stap 1
Neem contact op met de auteur:
Luuk Hoedemaekers
Kakebeekstraat 12A
3950 Bocholt
0479/61.93.10
luuk@wol.be
www.luukhoedemaekers.be
Stap 2
De auteur stuurt je via e-mail de tekst van het stuk, een 'toestemming tot kopiëren' en een
'toestemming tot opvoeren'. Je hebt de persoonlijke toestemming van de auteur. De
repetities kunnen beginnen.
Stap 3
Je vult het formulier 'toestemming tot opvoeren' verder aan (aantal opvoeringen, plaats van
de opvoeringen) en stuurt het terug naar de auteur. De opvoeringen kunnen bijna doorgaan,
maar ...
Stap 4
... de definitieve en rechtsgeldige toestemming krijg je van SABAM, na het tijdig indienen van
de 'aanvraag tot toelating theater en dans'. Meer informatie hierover bij www.sabam.be (ga
naar 'ik ben gebruiker', dan 'podiumkunsten' en tenslotte 'aangifte'). Nederlandse
toneelverenigingen wenden zich voor de brochures tot de Toneelcentrale
(www.toneelcentrale.nl) en voor de auteursrechten tot Stichting Bredero
(www.stichtingbredero.nl).

Veel leesplezier met 'Tim Erweten koerst'.

2

'Tim Erweten koerst' is een romantische tragiklucht. Kluchtig zeker, maar met behoorlijk wat
tragiek en romantiek. Voor zoekers, waardezoekers en meerwaardezoekers. Voor lachers en
jankers. Voor wielerliefhebbers en wielerhaters. Over verliefdheid en liefde, over verdriet,
vertrouwen, pijn, bedrog, angst en teleurstelling. Over ontmoediging en bemoediging. Over
geluk en hoop. Uit het mensenleven gegrepen.

HET VERHAAL
'Tim Erweten koerst' speelt zich af in een luxueus appartementje dat eigendom is van
Guillaume Jonckheere. De familie Jonckheere, vader Guillaume, moeder Yvette en dochter
Sofie, woont in de loft boven het appartement. Guillaume is een (gepensioneerd) zakenman
die rijk is geworden met de verkoop van fastfood, of zoals hij zelf zegt 'snelvoedsels'. Nu wil
hij zich vooral als wielermecenas profileren. Hij wil niet alleen oudere, afgeschreven maar nog
steeds ambitieuze coureurs een tweede kans geven, maar ook jonge, getalenteerde
wielrenners begeleiden. Jogan de Meeuw is zo'n oudere renner die na een lange schorsing
wegens dopinggebruik opnieuw aan de bak wil komen. Tim is zo'n jonge belofte. Yvette, de
vrouw van Guillaume is apothekeres. Hun dochter Sofie werkt ook in de apotheek. De
apotheek ligt beneden, onder het appartement. Op een dag ...
Nieuwsgierig? Dan kan je beter het hele verhaal lezen.
Veel leesplezier!

DE PERSONAGES
'Tim Erweten koerst' is een toneelstuk in 4 bedrijven voor 10 acteurs/actrices. Er zijn
verschillende bezettingen mogelijk: 5v/5m of 6v/4m of 4v/6m.

Guillaume Jonckheere, MAN. Guillaume behoort tot de nouveaux riches. Hij is rijk
geworden met de verkoop van snacks en wil nu als mecenas veel geld steken in de
wielersport. Hij vangt aan lagerwal geraakte renners op en sponsort ook jonge
talenten. Soms is Guillaume misschien een beetje te goedgelovig. Guillaume heeft al
zijn zwart geld belegd in een duur schilderij, eentje van Picasso (of Dali of ...). Dit
schilderij hangt in het appartementje waar hij de renners in onderbrengt. Samen met
zijn vrouw en hun dochter Sofie woont hij in een loft boven het appartementje van de
renners waar het hele verhaal zich afspeelt. Het bedrijf van Guillaume heet
'Jonckheere Snelvoedsels'. De bedrijfsslogan: 'Snacks van Jonckheere, snelvoedsels die
gezond verteren!'
Yvette Jonckheere-Parren, VROUW. Yvette is de echtgenote van Guillaume. Yvette is
apothekeres. Haar apotheek ligt op het gelijkvloers, onder het rennersappartementje.
Yvette heeft een relatie met Norbert Vannitsen.
Sofie Jonckheere, VROUW. Sofie is de enige dochter van Guillaume en Yvette. Sofie is
in eerste instantie een eerder nors en niet zo knap meisje. Later zal ze openbloeien en
zien we een razend knappe jonge vrouw. Sofie heeft een erg labiele en ook
manipulatieve persoonlijkheid. Haar stemming kan van het ene moment op het
andere volledig omslaan. Ze werkt als apothekersassistente in de apotheek van haar
moeder.
Jogan De Meeuw, MAN. Een oudere renner met naam die in het verleden heel wat
belangrijke koersen heeft gewonnen maar die er ook niet vies van was om met
3


allerhande dopingproducten te experimenteren. Hij werd betrapt, is lange tijd
geschorst geweest, aan lagerwal geraakt (drinken, gokken, vrouwen ...) en werkt nu
aan een comeback. Jogan is een knappe kerel maar hij heeft ook een verschrikkelijk
groot ego. Tegenover Guillaume gedraagt hij zich eerder onderdanig.
Tim Erweten, MAN. Tim is een erg getalenteerde jonge renner.
Diane Erweten-Schoofs, VROUW. Diane is de moeder van Tim. Ze is een vrij jonge
weduwe. Tim is haar enige zoon en Diane kan hem maar moeilijk loslaten.
Norbert Vannitsen, MAN. Norbert is een deftig, zenuwachtig heertje. Norbert is
belastingcontroleur. Norbert is de minnaar van Yvette.
Zozee Vannitsen-Peerlings, VROUW. Zozee is de echtgenote van Norbert. Ze
wantrouwt haar man een beetje, niet ten onrechte. Een timide, onzekere vrouw.
Oewilly/Oewilma Pjee, MAN of VROUW. Oewilly is de ex-verzorger van Jogan. Een
louche type, een vlotte prater. Iemand met veel connecties. Oewilly is van Waalse
afkomst.
Kemal/Kemala Kebab, MAN of VROUW. Kemal is een scheikundige die een
wonderpil heeft samengesteld die atleten tot uitzonderlijke prestaties moet brengen.
Kemal is van buitenlandse (Turkse, Albanese, Russische ...) afkomst. Is een kennis van
Oewilly.

HET DECOR
Een decor. Dit is het appartementje dat Guillaume gebruikt om renners in onder te brengen.
Maar Yvette gebruikt dit ook voor een rendez-vous met haar minnaar, Norbert. De loft waar
Norbert en Yvette wonen, ligt boven dit appartementje. Beneden, op het gelijkvloers, ligt de
apotheek van Yvette waar ook Sofie werkt. Als de voordeur van het appartement open is, zien
we de traphal. Het is zeker niet noodzakelijk, maar om de ligging van het appartementje
(boven de apotheek en onder de loft) te verduidelijken, zou het mooi zijn mocht er zich
zowel links als rechts van de voordeur een lang, smal venster bevinden. Zo zien we
bijvoorbeeld langs de linkerkant de personen passeren die van het gelijkvloers komen of er
naar toe gaan en langs de rechterkant de personen die naar de loft gaan of er vandaan
komen. In dit geval kan er dan achter de achterwand ook een kleine trap geplaatst worden
om deze verplaatsingen naar boven en beneden te simuleren.
Een appartementje met verschillende deuren:
o voordeur
o deur naar slaapkamer 1(SLK1)
o deur naar slaapkamer 2 (SLK2)
o deur naar slaapkamer 3 (SLK3)
Iedere kamer heeft, uiteraard niet zichtbaar, een eigen badkamertje en een kitchenette.
In het appartementje zelf: salon met tafeltje, Tv, zeker een kast met laden, een prullenbak of
vuilzak, eventueel ook tafel met stoelen.
Tegen een van de wanden hangt een prachtig schilderij, bijvoorbeeld een Picasso, zonder
kader. Er hangen ook ergens een spiegel en een klok.

4

EERSTE BEDRIJF
Guillaume en Jogan staan op de scene als het doek opengaat. Guillaume is duur gekleed,
maar niet chique. Jogan draagt een trainingspak. Hij heeft een paar koffers bij. Jogan
gedraagt zich erg onderdanig.
GUILLAUME Voila , dit is het. Wat vind je ervan?
JOGAN

(rondkijkend) Heel mooi, mijnheer Guillaume.

GUILLAUME Ik hoop dat je beseft dat ik dit alleen maar voor jou doe omdat ik altijd in jou
ben blijven geloven, Jogan, ondanks alle problemen die je de laatste jaren
gehad hebt.
JOGAN

Merci, mijnheer Guillaume, dat is heel tof van u.

GUILLAUME Je bent een geweldig renner, Jogan. Je hebt niet voor niets tientallen grote
koersen gewonnen en dat talent raakt een mens zelfs na drie jaar schorsing
niet kwijt.
JOGAN

Ik zal u eeuwig dankbaar zijn voor het vertrouwen dat u in mij stelt, mijnheer
Guillaume, en voor de kansen die u mij geeft.

GUILLAUME Het is al goed. Iedereen maakt fouten, en dat mag ook, want alleen uit onze
fouten kunnen we iets leren. Ik hoop dat jij ook uit jouw fouten geleerd hebt,
Jogan.
JOGAN

Zeker weten, mijnheer Guillaume.

GUILLAUME Heb je vandaag al getraind?
JOGAN

Ik heb er al 180 kilometer op zitten.

GUILLAUME Heel goed. Binnenkort win je weer grote koersen. En wat mij betreft mag dat
nu zondag al zijn. Winst in X1 staat altijd mooi op een palmares, zeker op dat
van een renner die zich na dopingperikelen opnieuw wil bewijzen.
JOGAN

Ik ga mijn best doen, mijnheer Guillaume.

GUILLAUME Je gaat meer moeten doen dan je best, vriend. Je gaat kei- en keihard moeten
werken en je gaat vooral in jezelf moeten geloven.
JOGAN

Dat ga ik doen, mijnheer Guillaume, zonder twijfel.

GUILLAUME Dan word je nog beter dan Tom Boonen.
1

Hier een koers naar eigen keuze invullen.

5

JOGAN

(lachend) Dat is niet moeilijk. Die wint al jaren geen platte prijs meer ... toch
niet met de fiets.

GUILLAUME Bon. Ik heb altijd een hart gehad voor de wielersport en nu ik ook de financiële
middelen heb, wil ik graag mijn steentje bijdragen om gepassioneerde en
getalenteerde renners op weg te helpen naar het succes.
JOGAN

Merci, mijnheer Guillaume. Merci.

GUILLAUME Je krijgt straks trouwens compagnie. Ik heb ook nog een jong talent onder
mijn vleugels genomen.
JOGAN

Wie is het?

GUILLAUME Tim Erweten.
JOGAN

Nooit van gehoord.

GUILLAUME Nu nog niet, nee. Hij is nog maar pas met koersen begonnen, maar hij gaat het
heel ver brengen. Hij wordt de nieuwe Peter Sagan. Misschien kunnen jullie
samen gaan trainen en kan jij hem de kneepjes van het vak leren.
JOGAN

Dat ga ik zeker doen, mijnheer Guillaume.

GUILLAUME Jullie kunnen elkaar positief bekrachtigen.
JOGAN

Zonder twijfel, mijnheer Guillaume.

GUILLAUME Goed. Dan laat ik je nu, dan kan je je op je gemak installeren. Jij bent de eerste
loge, jij mag dus als eerste een slaapkamer kiezen. Iedere kamer heeft
natuurlijk zijn eigen badkamertje en een kitchenette. (gaat wijst naar SLK1) Dit
is de grootste, (gaat en wijst naar SLK2) dit is de tweede grootste, maar mijn
vrouw en ik gebruiken die voorlopig nog om allerlei spullen en
carnavalskostuums en kleren die we niet veel meer dragen in op te bergen.
Mijn vrouw meer dan ik natuurlijk. (zucht) Vrouwen! (gaat en wijst naar SLK3)
En dit is de kleinste.
JOGAN

Dan neem ik de eerste.

GUILLAUME Uitstekend. (haalt een sleutelbos uit zijn zak) Hier zijn de sleutels van het
appartement. Als je nog vragen hebt, dan kom je maar naar boven. Yvette en
ik wonen hier in de loft. (wil weggaan, maar draait zich nog even terug naar
Jogan) A propos, er is nog iets. Je zou me een groot plezier kunnen doen.
JOGAN

Uiteraard, mijnheer Guillaume.

6

GUILLAUME Yvette en ik hebben een dochter, Sofie, maar Sofie is een beetje een
probleemkind. Ze is niet bepaald knap en ze is niet bepaald intelligent. Dat
heeft ze van haar moeder. En daarbij is Sofie ook niet bepaald een vrolijk
meisje. Integendeel. (zucht) Er moet iets mis gelopen zijn bij de conceptie.
JOGAN

(lachend) Iets te weinig Heilige Geest misschien?

GUILLAUME (streng) Je mag daar niet mee lachen.
JOGAN

Excuseer, mijnheer Guillaume.

GUILLAUME Sofie is nog een beetje bang voor het leven, voor de mannen ook, denk ik. Jij
bent iemand met veel ervaring, Jogan, jij hebt al het een en het ander
meegemaakt, jij staat met beide voeten in de wereld. Misschien zou jij Sofie
een tijdje onder jouw vleugels kunnen nemen. Misschien dat ze dan wat gaat
openbloeien, wat meer vertrouwen gaat krijgen.
JOGAN

Met veel plezier, mijnheer Guillaume.

GUILLAUME Goed. Bedankt. Ze houdt wel van de koers en is een grote fan van jou, dat gaat
zeker helpen.
JOGAN

Komt in de sjakosj, mijnheer Guillaume. (Guillaume vertrekt) Jogan, jongen, je
bent met je gat in de boter gevallen. Een gratis appartementje en de dochter
van de sponsor daar bovenop. Knap of niet knap, maar onbetaalde seks is
alleszins beter dan geen seks.

Jogan probeert lachend de sofa uit in alle mogelijke en onmogelijke houdingen. Daarna
zoekt hij zich een slaapkamer uit (SLK1) en verdwijnt daarin met zijn koffer. Dan horen we een
sleutel in het slot van de voordeur. Yvette en Norbert komen lachend en kussend, maar ook
een beetje ongerust om zich heen kijkend, binnen. Yvette trekt Norbert mee op de sofa. Het
hoofd van Jogan verschijnt om de hoek van de slaapkamerdeur. Nieuwsgierig volgt hij het
gesprek tussen Yvette en Norbert.
NORBERT

Oh, Yvette!

YVETTE

Oh, Norbert!

NORBERT

(heftiger) Oh, Yvette!

YVETTE

(nog heftiger) Oh, Norbert!

NORBERT

(nog heftiger) Oh, Yvette!!!!

YVETTE

(maakt zich lachend los) Niet zo snel, jongen.

NORBERT

Maar ik zie je graag, Yvetteketetteke.
7

YVETTE

Ik weet het. Een reden te meer om het rustig aan te doen.

NORBERT

Toen ik je voor de eerste keer zag staan, hier beneden, achter de toonbank van
de apotheek, dacht ik: 'Wat een prachtige vrouw!'

YVETTE

En toen ik jou voor de eerste keer zag staan, voor de toonbank, dacht ik: 'Wat
een knappe man!'

NORBERT

En ik mijn hoofd maar breken over wat ik allemaal bij jou zou kunnen kopen:
aspro's, dafalgans, een tekentangetje, mercurochroom, gaasverband, een
neusharenschaartje ...

YVETTE

En ik maar stiekem hopen dat je allerlei kwaaltjes had zodat je nog regelmatig
terug zou moeten komen.

NORBERT

(gespeeld verontwaardigd) Zeg!

YVETTE

Ik was zo blij iedere keer als ik je zag verschijnen, Norbert Vannitsen.

NORBERT

Maar ik zag dat je een trouwring droeg.

YVETTE

Gelukkig heeft dat je niet afgeschrikt.

NORBERT

Nee.

YVETTE

(een beetje triest) Guillaume, mijn man, besteedt niet meer zoveel aandacht
aan mij.

NORBERT

Dat is heel dom van hem.

YVETTE

En nu hij met (pre)pensioen is, heeft hij nog minder tijd.

NORBERT

Hij weet echte schoonheid niet te waarderen.

YVETTE

Dat is lief van je.

NORBERT

Wat deed of doet hij eigenlijk?

YVETTE

Hij heeft zich rijk gemaakt met de verkoop van diepvriesfrieten en
diepvriessnacks. 'Snacks van Jonckheere, snelvoedsels die gezond verteren.'

NORBERT

(niet-begrijpend) Snelvoedsels?

YVETTE

Ja, het moet niet altijd in het Engels zijn, zegt Guillaume. En in het enkelvoud
rijmt het niet.

8

NORBERT

Huh?

YVETTE

'Snacks van Jonckheere, snelvoedsel dat gezond verteert.

NORBERT

'Snacks' dat is toch ook Engels.

YVETTE

Huh?

NORBERT

Laat maar zitten.

YVETTE

Niet moeilijk doen, he maat.

NORBERT

(herhaalt) 'Snacks van Jonckheere, snelvoedsels die gezond verteren.' Hebben
die genieën van Groep C van Noël Slangen of die van Guillaume Duval dat
bedacht?

YVETTE

Guillaume Duval? Neenee, Guillaume Jonckheere. Hij heeft het allemaal zelf
gedaan. Guillaume is een selfmade man. Hij houdt de touwtjes graag zelf in
handen.

NORBERT

(kijkt bewonderend rond) Jullie hebben precies goed geboerd.

YVETTE

We mogen niet klagen. We wonen in een grote loft hierboven. Beneden is mijn
apotheek en dit appartementje gebruiken we als er familie of vrienden komen
logeren. In de toekomst wil Guillaume er renners in onderbrengen. De
wielersport is zijn nieuwe passie.

NORBERT

Amai, chique!

YVETTE

En ik gebruik het af en toe om een vriendin ... (hem verleidend) of een vriend
in te ontvangen.

NORBERT

(schrikt) Ik ben niet de enige?

YVETTE

(snel) Jawel, jawel. Het is eigenlijk de eerste keer dat ik dit doe.

NORBERT

(vertederd) Ach, hoe schattig.

YVETTE

Maar Guillaume mag hier natuurlijk niets van weten. Het zou zijn hart
misschien een heel klein beetje breken. (grijnst) Ik zie wat we doen ook niet als
overspel, eerder als een vervangend spel.

NORBERT

Oke. Ik ga me dus niet schuldig hoeven te voelen.

YVETTE

Maar nee. (begint hem te kussen en te strelen) Mijn bouletje, mijn frikadelletje,
mijn sitostickske, mijn bitterballeke, mijn mexicano, mijn ... .

9

NORBERT

(droog) Het is duidelijk te merken dat jullie in de 'snelvoedselsbranche' zitten.

YVETTE

(lachend) Ik wil je kussen, nu, ik wil je strelen, nu, ik wil je likken, nu, ik wil je
hebben, nu, ik wil ... .

NORBERT

(lachend) Amai, en dat allemaal op hetzelfde moment!

YVETTE

Kom, (neemt hem bij de hand) we hebben niet veel tijd. Ik durf Sofie, onze
dochter, niet te lang alleen te laten in de apotheek. Ze heeft wel gestudeerd
voor apothekersassistente, maar we hebben haar diploma gekocht. Sofie is
eigenlijk een probleemkind. Ze is niet bepaald knap en ze is niet bepaald
intelligent. Dat heeft ze van haar vader. En daarbij is Sofie ook niet bepaald
een vrolijk meisje. (zucht, maar herpakt zich snel) Kom op! (sleurt hem mee)

NORBERT

Oh, Yvette!

YVETTE

Oh, Norbert!

Smachtend 'Oh, Yvette' en 'Oh, Norbert' roepend, verdwijnen Yvette en Norbert in SLK2.
Jogan komt uit SLK1.
JOGAN

Yvette Jonckheere die scheefpoept, altijd goed om te weten. Informatie is
kennis. Kennis is macht. (kijkt in de kasten) Niks. Ze zou beter boodschappen
gaan doen voor haar gasten, nu moet ik daar godverdomme zelf voor zorgen.

(af in SLK1)
NORBERT

(op uit SLK2) Ik dacht dat ik iets hoorde.

YVETTE

(niet zichtbaar, vanuit SLK2) Maar nee. Kom mijn bickyburgerke. Kom in bed.

NORBERT

Oh, Yvette!

YVETTE

(niet-zichtbaar) Oh, Norbert!

NORBERT

Oh, Yv... (grijpt naar zijn hoofd) Aaaaarggghhhh!!! (wankelt naar de sofa en

YVETTE

(komt uit SLK2 gerend; schrikt) Eeeeeek! Norbert? Norbert? Wat scheelt er?

NORBERT

(kreunend) Niets.

YVETTE

Hoe, niets? Wat lig je dan daar te kreunen en te lamenteren?

NORBERT

Ik heb plots stekende hoofdpijn gekregen.

YVETTE

Dat is van de stress.

gaat liggen)

10

NORBERT

Stress?

YVETTE

De stress van te moeten presteren.

NORBERT

Maar ik moet helemaal niet presteren.

YVETTE

(droog) Oh nee? Waarom heb ik je anders in huis gehaald, denk je?

NORBERT

(onnozel) Uit liefde?

YVETTE

(lacht uitbundig) Hahahahaha!!!! Blijf jij maar even liggen, ik haal wel een paar
pijnstillers. Denk maar niet dat je er zo gemakkelijk van afkomt. Wacht maar.

Yvette snel af langs de voordeur. Als Yvette verdwenen is, springt Norbert snel recht. Hij gaat
naar het schilderij en onderzoekt het nauwkeurig. Ondertussen heeft ook Jogan weer,
gealarmeerd door het geschreeuw van Norbert en Yvette, zijn hoofd om de hoek van SLK1
gestoken, uiteraard onopgemerkt door de anderen.
NORBERT

Maar ... maar dit lijkt godverdomme een echte Picasso2.

Als hij Yvette hoort terugkomen, gaat Norbert vliegensvlug terug op de zetel liggen. Het
hoofd van Jogan verdwijnt weer in SLK1. Yvette terug op langs de voordeur. Ze geeft Norbert
de pijnstillers. Norbert neemt er eentje. Het doosje met tabletten blijft ergens liggen.
YVETTE

(ongerust) Gaat het weer een beetje?

NORBERT

(luchtig) Het gaat alweer veel beter. Niets aan de hand.

YVETTE

(wijst naar de slaapkamer; hoopvol) Zou het ... zou het nog lukken, denk je?

NORBERT

(glimlachend) Maar natuurlijk, ik ben nog maar 50 jaar.

YVETTE

Oh, Norbert!

NORBERT

Oh, Yvette!

Yvette en Norbert duiken terug in SLK2. Jogan terug op uit SLK1. Met zijn gsm fotografeert
hij het schilderij, daarna stuurt hij de foto en een berichtje door.
JOGAN

(glimlacht vals) Meer kennis is meer macht! (terug af in SLK1)

NORBERT

(half-ontkleed op uit SLK2) Ik dacht weer dat ik iets hoorde.

YVETTE

(ook half-ontkleed op uit SLK2) Norbert!

We horen nu de stem van Guillaume aan de voordeur.
2

Uiteraard kan hier ook de naam van een ander bekend (lokaal?) kunstenaar gebruikt worden.

11

YVETTE

Godverdomme, onze Guillaume! Shit, shit, shit, shit, shit! (De voordeur gaat
open) Kom, snel!

Yvette sleurt Norbert mee en samen verdwijnen ze opnieuw in SLK2. Guillaume komt langs
de voordeur binnen, gevolgd door Diane Erweten-Schoofs, de moeder van Tim Erweten.
Diane is op het eerste zicht een aangename vrouw. Guillaume laat de voordeur open staan.
GUILLAUME Komt u maar binnen. Hier zal Tim de eerstvolgende maanden wonen,
mevrouw Erweten. Hij krijgt hier zijn eigen kamer.
DIANE

Diane.

GUILLAUME Diane.
DIANE

Ik vind het geweldig dat u zich het lot van jonge renners zo aantrekt, mijnheer
Jonckheere.

GUILLAUME Guillaume, Diane.
DIANE

Guillaume.

GUILLAUME Het is een roeping, Diane. Als kind wou ik zelf coureur worden, maar mijn
ouders vonden wielrennen een sport voor de basse-classe. Ze hadden liever
dat ik voor oud-ijzerhandelaar zou gaan studeren, maar daar had ik dan weer
niets in gezien. Uiteindelijk heb ik dan mijn master in de beenhouwerij gehaald
en nog een paar Manama's.
DIANE

(vol bewondering) Amai!

GUILLAUME Na een aantal jaren heb ik dan met veel succes mijn eigen bedrijf 'Jonckheere
Snelvoedsels' opgericht ...
DIANE

'Snacks van Jonckheere, snelvoedsels die gezond verteren!'

GUILLAUME (blij) Juist. Maar de wielrennerij heeft me nooit losgelaten en nu hoop ik met
evenveel succes iets voor deze sport te kunnen betekenen.
DIANE

Dat is heel nobel, Guillaume.

GUILLAUME (bescheiden) Ach.
DIANE

Het gaat me toch een beetje pijn doen om mijn kleine jongen hier zo alleen
achter te moeten laten.

GUILLAUME Wat moet, moet. Met alle respect, Diane, maar jij gaat als alleenstaande vrouw,
en dan ook nog een leek in het wielrennen, Tim nooit de ondersteuning
12

kunnen bieden die ik hem ga geven en die hij nodig heeft om de allerbeste te
worden.
DIANE

(zucht) Dat zal dan wel zo zijn, zeker.

GUILLAUME Ik geef hem rust en financiële zekerheid. Hij gaat hier leren zelfstandig worden.
Dit is trouwens nog maar de aanloopfase. (vol vuur) Binnenkort staan hier de
beste trainers en verzorgers voor hem klaar. En het volgende jaar is hij samen
met Jogan De Meeuw een van de speerpunten van de nieuwe World
Tourploeg 'Jonckheere Snelvoedsels en Snelfietsers'.
DIANE

'Coureurs van Jonckheere, snelfietsers die gezond presteren!'

GUILLAUME Hahahaha! Dat is een goeie, die moet ik onthouden. We gaan van Tim een
wereldcoureur maken, Diane, een nieuwe Eddy Merckx!
DIANE

(ernstig) Eddy Merckx, is dat geen biljarter?

GUILLAUME Hahaha! Je bent een grappige vrouw, Diane.

Tim komt op langs de voordeur, gepakt en gezakt als een muilezel. Zelfs zijn gezicht is achter
valiezen verborgen. Hij blijft aan de deur staan.
GUILLAUME Aha, daar hebben we hem, de toekomst van Vlaanderen.
TIM

De toekomst van X3 is voorlopig misschien toch voldoende, mijnheer
Jonckheere.

GUILLAUME Niet zo bescheiden, jongeman.
DIANE

Dat is zijn karakter. Tim is een heel bescheiden iemand, Guillaume, en een heel
gevoelige jongen ook, hypergevoelig soms. Hij voelt dingen aan die gewone
mensen zoals jij en ik nooit zouden opmerken, is het niet, Tim?

TIM

Ja, mammie.

GUILLAUME Af en toe zouden wij Vlamingen toch wat meer op de Hollanders mogen lijken.
DIANE

Ja, maar met een grote mond alleen wint hij geen koersen.

GUILLAUME Dat is waar, Diane, maar met talent alleen ook niet. En talent, dat heeft hij, dat
weet ik zeker, maar aan zelfvertrouwen mankeert het hem toch een beetje.
Ieder mens is de architect en de aannemer van zijn eigen leven en een
gezonde portie zelfbewustzijn is daarbij onontbeerlijk, anders zou ik mijn
bedrijf ook nooit uitgebouwd kunnen hebben tot wat het uiteindelijk
geworden is.
3

Hier kan de naam van de eigen gemeente ingevuld worden.

13

TIM

'Snacks van Jonckheere, snelvoedsels die gezond verteren!'

DIANE

Leg hem toch maar niet te veel druk op zijn schouders.

TIM

Ik heb er nu vooral valiezen op liggen.

GUILLAUME (lachend) Leg ze maar even aan de kant, jongen. (Tim doet dit) Jullie lijken op
elkaar, moet ik zeggen. Dezelfde knappe verschijning, dezelfde intelligente en
karaktervolle blik, hetzelfde gevoel voor humor.
DIANE

(een beetje gevleid) Bedankt, Guillaume.

GUILLAUME Jogan De Meeuw is ook al hier. Die zit in (wijst naar SLK1) die kamer. Ik heb
hem de sleutel van het appartement gegeven. Jij krijgt het reservestel. Ik zal ze
even gaan halen. Dan kan jouw 'mammie' je helpen met uitpakken. (Guillaume

af)

DIANE

(mijmerend) Wat een aardige man.

TIM

(ondeugend) Ja he, mammie?

DIANE

En knap is hij ook.

TIM

En getrouwd is hij ook, mammie, met mevrouw Yvette.

DIANE

(betrapt) Ach zotteke, dat bedoelde ik helemaal niet.

TIM

(spottend) Nee, natuurlijk niet. Maar je hebt wel gelijk, mammie, mijnheer
Guillaume is een geweldige kerel. Ik ga zondag al proberen te bewijzen dat ik
zijn vertrouwen waard ben. Ik wil winnen.

DIANE

(glimlachend) En wie zei dat het jou aan zelfvertrouwen mankeert? (neemt Tim
in haar armen) Mijn zoon, mijn eniggeboren zoon!

TIM

Mammie, ik ben Jezus niet!

DIANE

(huilerig) Nee, maar je moeder heeft toch een beetje moeite om je los te laten,
jongen.

TIM

Je bent me nog niet kwijt, mammie.

DIANE

(wrijft hem over het hoofd) Denk eraan dat je iedere week zuiver ondergoed
aantrekt.

TIM

Ja, mammie.

14

DIANE

En dat je regelmatig je tanden poetst zoals het hoort. (doet dit een beetje
overdreven voor met haar wijsvinger; Tim doet mee)

TIM

Ja, mammie.

DIANE

En dat je altijd beleefd bent en met twee woorden spreekt.

TIM

Jaaaaaaa.

DIANE

Ja wie?

TIM

Ja, mammie.

DIANE

Zodat iedereen kan zien dat je een welopgevoede jongen bent, ook al is je
moeder maar een arme weduwe.

TIM

Ja, mammie.

DIANE

Bon. Dan zullen we jou eens installeren.


Diane opent de deur van SLK2. Diane schrikt. Yvette komt naar buiten. Yvette is niet erg op
haar gemak.
DIANE

(schrikt) Excuseert u mij.

TIM

Dag mevrouw Yvette.

YVETTE

Oh, dag Tim.

TIM

Dit is mijn moeder. Mammie, dit is mevrouw Yvette.

DIANE

Aangenaam, mevrouw Jonckheere. (geeft haar een hand) Diane ErwetenSchoofs.

YVETTE

Aangenaam, mevrouw Erweten.

DIANE

(wijst op iemand die achter Yvette staat, maar die we nog niet zien) En wie is
dat?

YVETTE

(zenuwachtig) Dat is ... euh ... dat is Norberta, een goede vriendin.

Ook Norbert komt nu uit SLK2. Hij heeft zich helemaal als vrouw uitgedost en spreekt met
een vrouwenstem. Hij schrikt een beetje als hij Diane ziet.
NORBERT

Hallo allemaal!

15

YVETTE

Norbert ... (verbetert zich snel) ... Norberta is hier vannacht blijven slapen.
Echtelijke problemen, jullie kennen dat wel.

DIANE

Nee, eigenlijk niet, nee.

TIM

Mijn moeder is weduwe.

YVETTE

Oei, sorry.

DIANE

Dat is niet nodig.

YVETTE

Mijn deelneming.

DIANE

Ook dat is niet nodig. Het is alweer zo'n tienduizend boterhammen geleden
dat Marcel is moeten gaan. Pijn slijt snel, zoals de zolen van goedkope
schoenen uit de Primo.

Guillaume komt terug.
GUILLAUME Hier zijn de sleu... (ziet het hele gezelschap) Wat is er hier aan de hand? (lacht)
Vergadering van de boerinnenbond misschien? Sorry, Tim. (tot Norbert) En wie
bent u?
DIANE

Dat is Norberta, een goede vriendin van uw vrouw.

GUILLAUME Tiens, ik heb u toch nog nooit gezien voor zover ik mij kan herinneren.
YVETTE

(minimaliseert) Zo een heel goede vriendin is Norbert ... Norberta nu ook weer
niet.

DIANE

Ze is hier blijven slapen omdat ze miserie heeft met haar vent, is het niet
Norberta?

NORBERT

Euh ... ja ... ja ... .

GUILLAUME (verontwaardigd) Heeft hij u bedrogen?
NORBERT

Euh ... ja ... ja ... .

GUILLAUME Foei, foei, foei. Sommige mannen zijn echte varkens. Zoiets zou ik nu nooit
doen.
YVETTE

(glimlachend) Nee, jij niet, Guillaume. (tot Norbert) Dit is Guillaume, mijn man.

NORBERT

'Snacks van Jonckheere, snelvoedsels die gezond verteren!'

GUILLAUME (tot Yvette) Zie je wel dat die slogan bij iedereen is blijven hangen.
16

NORBERT

(terzijde) En reclame is de kunst om anderen te laten geloven wat je zelf niet
meer gelooft.

GUILLAUME U zei?
NORBERT

(luchtig) Niets. Niets.

TIM

Ze zei dat reclame de kunst is om anderen te laten geloven wat je zelf niet
meer gelooft.

GUILLAUME (wantrouwig) Ah zo.
YVETTE

Norberta heeft een speciaal gevoel voor humor, is het niet, Norberta?

NORBERT

Euh ... ja ... ja ... .

GUILLAUME Hoe komt het dat wij elkaar nog nooit ontmoet hebben?
YVETTE

Ze woont in X4. We kennen elkaar van de tennisclub.

GUILLAUME Is dat zo? A propos, je moet dringend naar beneden. Sofie heeft je nodig in de
apotheek.
YVETTE

(aarzelt) Oke. (ze maakt geen aanstalten om te gaan)

GUILLAUME Allez, vooruit.

Yvette gaat met tegengoesting weg. Guillaume volgt haar en als hij aan de deur is, draait hij
zich nog een keer om.
GUILLAUME Vang! (gooit de sleutels naar Tim)
TIM

Bedankt, mijnheer Guillaume.

GUILLAUME (glimlachend naar Norbert) Je bent een mooie vrouw, Norberta.
NORBERT

(ongemakkelijk) Bedankt.

Guillaume vertrekt.
DIANE

(bekijkt Norbert) Ik heb al een hele tijd het gevoel dat ik u ergens van ken.

NORBERT

(ongemakkelijk) Dat lijkt me sterk.

4

Hier kan de naam van een naburige gemeente ingevuld worden.

17

DIANE

Misschien is het de naam. Norberta, dat hoort men niet veel. Ik ken wel een
Norbert. Norbert Vannitsen, een verschrikkelijk mens. Misschien daarom.

NORBERT

(zenuwachtig) Wie weet.

DIANE

(bekijkt hem nog beter) Ja, u lijkt wel een beetje op hem.

NORBERT

Toeval, Diane, toeval.

DIANE

'Geen enkele overwinnaar gelooft in het toeval', zei Nietzsche.

TIM

Maar volgens mij was dat zelf toch ook geen overwinnaar, want bij mijn weten
heeft die nog nooit een koers gewonnen.

DIANE

(sceptisch) Juist, jongen. (tot Norbert) Hij heeft u toch niet geslagen?

NORBERT

(verbaasd) Wie? Nietzsche?

DIANE

Uw man natuurlijk.

NORBERT

Mijn man?

DIANE

U heeft toch echtelijke problemen, zei mevrouw Yvette.

NORBERT

Jaja.

DIANE

En?

NORBERT

En?

DIANE

Heeft hij u geslagen?

NORBERT

Neenee, dat moet ze niet ... (verbetert zich snel) ... dat moet hij niet proberen.

DIANE

Goddank! (afkerig) Mannen zijn allemaal dezelfden. Zet ze in een
voetbalstadion, laat ze na 90 minuten terug los en je weet niet meer welke die
van jou is.

NORBERT

Och, dat valt wel mee.

DIANE

Heb je nog gevoelens voor hem, Norberta?

NORBERT

Ja, maar geen schone.

DIANE

Maar je hebt toch ooit van hem gehouden?

NORBERT

Jaja ... lang geleden ... toen Jezus nog een korte broek droeg.
18

DIANE

Je ziet er niet echt een gelukkige vrouw uit.

NORBERT

Nee?

DIANE

Nee. Als het niet meer gaat, Norberta, dan gaat het niet meer. Voor de seks
moet je niet bij elkaar blijven.

NORBERT

Nee. (mijmerend) Alhoewel het plezant kan zijn.

DIANE

Seks?

TIM

(geinteresseerd) Seks?

NORBERT

Ja.

TIM

(beschuldigend naar zijn moeder kijkend) Mij hebben ze altijd verteld dat seks
iets smerigs is.

NORBERT

(lachend) Als je het goed doet wel, ja!

DIANE

Foei, Norberta!

NORBERT

Maar heb jij als weduwe dan nooit de behoefte om ... euh ... met euh ... .

DIANE

(kort) Nee. Ik ... euh ... ik ben mijn eigen beste vriendin geworden, als je
begrijpt wat ik bedoel.

NORBERT

Euh ... nee.

TIM

Ik ook niet, mammie.

DIANE

(snel) Dat hoeft ook niet jongen. (tot Norbert) Kom, Norberta, wij gaan ergens
een tas koffie drinken. Dan kunnen we op ons gemak wat bijpraten over
vrouwenproblemen.

NORBERT

(in paniek) Ja maar ... .

DIANE

(resoluut) Geen gemaar, Norberta. Het is trouwens niet goed voor jonge
renners als er vrouwen rond hen hangen. Dat leidt hen alleen maar af en stuurt
hun hormonenhuishouding in de war. Kom!

Diane sleurt Norbert mee. Allebei af. Tim is nu alleen. Hij begint zijn koffers en tassen te
verslepen naar SLK3.

19

TIM

Vrouwen, dat schijnt toch niet simpel te zijn. Gelukkig ben ik nog jong en heb
ik nog een heel leven voor mij om erover te leren. (gniffelend) Ik hoop dat een
leven genoeg gaat zijn.

Ondertussen is Jogan uit SLK1 gekomen. Hij heeft gehoord wat Tim gezegd heeft.
JOGAN

(grijnst) Meestal niet. Tijdens een leven ontdek je hoop en al de buitenkant.
God mag weten wat er zich bij een vrouw vanbinnen allemaal afspeelt, maar ik
vermoed dat Hij je dat ook niet gaat kunnen vertellen. ... Jij bent zeker die
nieuwe?

TIM

(geeft Jogan een hand) Tim Erweten, mijnheer De Meeuw.

JOGAN

Zeg maar Jogan. Mijnheer Guillaume zegt dat jij een hele grote gaat worden.

TIM

Ik weet het niet. Ik hoop het.

JOGAN

Hoop is een kostbaar geschenk.

TIM

Ik hoop alleszins toch beter te worden dan X5 ooit geweest is.

JOGAN

(lacht) Je mag de lat gerust wat hoger leggen.

TIM

Beter dan jij dan.

JOGAN

(lacht) Zo hoog hoeft nu ook weer niet.

TIM

Maar ik ga toch mijn uiterste best doen.

JOGAN

Zo mag ik het horen. Dat is de juiste mentaliteit.

TIM

Wat was de sleutel tot jouw succes, Jogan?

JOGAN

Heel veel en heel hard trainen ... en af en toe wat hulpmiddelen.

TIM

(niet-begrijpend) Hulpmiddelen?

JOGAN

Ja, een pilleke bijvoorbeeld.

TIM

Een pilleke?

JOGAN

(een beetje geirriteerd) Ja, een pilleke of een spuitje of een infuuske. (Tim kijkt
hem onbegrijpend aan) Anabolen, Creatine, ICSH, Probenecid, Cocaine, XTC,
Amfetamine, Dopamine, EPO, Stanozolol, Clenbuterol, Hydrocortison ...

5

Hier kan de naam van een renner naar keuze ingevuld worden, bijvoorbeeld Peter Van Peteghem, Greg Van
Avermaet, Claude Criquelion, Bouke Mollema, Hennie Kuiper ...

20

TIM

Amai! Maar toch niet allemaal in een keer?

JOGAN

Onnozelaarke!

TIM

Maar waarom eigenlijk?

JOGAN

Waarom eigenlijk? Om te kunnen winnen natuurlijk! Als iedereen slikt en spuit
en jij niet, dan win je nog geen kermiskoers, dan rijden ze je in 100 kilometer
zo op een kwartier.

TIM

Maar als niemand slikt, dan hoef jij toch ook niet te slikken?

JOGAN

Ben je nu naief of doe je alsof je naief bent? Iedereen slikt, Tim, iedereen.
Tenzij je Edwig Van Hooydonck heet. Zelfs Eddy Merckx slikte. Of je slikt, of je
stopt met wielrennen. Een tussenweg is er niet. Je kan niet een beetje slikken
zoals je ook niet een beetje zwanger kan zijn. (snel) Enfin, zo was het vroeger
toch. (glimlacht gelukzalig) Dat waren nog eens tijden.

TIM

Dus je zou het opnieuw doen mocht je de kans krijgen om alles nog eens over
te doen?

JOGAN

Met de situatie zoals ze toen was? Zeker weten. (snel) Maar nu dus niet meer.
Ik ben mijnheer Guillaume veel te dankbaar voor de tweede kans die hij mij
gegeven heeft en ik ga die kans met allebei mijn handen grijpen.

TIM

(opgelucht) Gelukkig. Ik weet niet of ik anders wel met jou zou willen trainen.

JOGAN

Maak je maar niet ongerust. Ik heb mijn leven gebeterd. Wij twee zullen die
andere patattencoureurs eens een poepje van eigen deeg laten ruiken, he Tim,
te beginnen met aanstaande zondag.

TIM

Je bent een toffe pe, Jogan.

JOHAN

(lacht) Ja, he.

Er wordt aan de voordeur gebeld. Jogan doet open. Guillaume komt binnen, gevolgd door
Sofie, de dochter. Sofie is zeker niet de knapste uit de klas ... of misschien is ze dat wel, maar
zien we het nu nog niet ... . Ze draagt een lelijke bril met dikke glazen, haar haar ligt vies en
vettig tegen haar hoofd en ze draagt ouderwetse, niet-flatterende kleren.
GUILLAUME Jongens, dit is Sofie, onze dochter. Sofie, dit is Tim Erweten, de nieuwe Peter
Sagan en dit is Jogan De Meeuw, de enige echte Jogan De Meeuw.

Sofie heeft alleen oog voor Jogan. Ze ziet Tim helemaal niet staan en loopt meteen door naar
Jogan. Tim staart Sofie met grote ogen aan. Hij is al meteen verliefd.
TIM

(stilletjes) Dag Sofie.
21

SOFIE

(bij Jogan) Ik ben altijd jouw grootste fan geweest, Jogan.

JOGAN

(spottend) Aha, ben jij dat?

GUILLAUME Ik laat de jonkheid maar alleen, dan kunnen jullie op het gemak kennismaken
met elkaar.

En met een knipoog naar Jogan vertrekt Guillaume.
JOGAN

(bestudeert Sofie) Jij bent dus Sofie Jonckheere. (Sofie kijkt hem vol
verwachting aan) Je vader heeft me verteld dat je het niet zo gemakkelijk hebt.

SOFIE

Nee.

JOGAN

Je vader heeft me ook verteld dat je eigenlijk een probleemkind bent.

SOFIE

(haar gezicht betrekt meer en meer) Ja.

JOGAN

Je hebt misschien een moeilijke puberteit gehad.

SOFIE

(nors) Nee, maar ik had wel moeilijke ouders.

JOGAN

(lacht) Familie en geld, ze bezorgen je een hoop miserie, maar je kan ook niet
zonder.

TIM

Trek het je niet aan, Sofie. (maar Sofie luistert niet naar Tim)

JOGAN

Hij heeft me ook verteld dat je geen vrolijk meisje bent.

SOFIE

Nee.

TIM

Maar ... .

SOFIE

Soms voel ik me een eenmansorkest dat altijd dezelfde triestige melodie
speelt.

JOGAN

(lacht) Dat is goed gevonden.

TIM

Maar het leven is mooi, Sofie! Het is te kostbaar om ongelukkig te zijn. (maar
Sofie luistert niet naar Tim)

JOGAN

Je vader heeft me ook verteld dat je niet bepaald intelligent bent ... .

SOFIE

Nee.

JOGAN

... en dat je niet bepaald knap bent.


22

SOFIE

Nee. Ik ben lelijk. Ik heb een lelijke kop en ik heb lelijke billen, maar ik ben blij
dat ze vanachter hangen zodat ik ze zelf niet kan zien.

TIM

(protesteert luid, maar Sofie hoort hem niet) Jij bent helemaal niet lelijk, Sofie,
integendeel!

JOGAN

De meesten onder ons zijn niet zo knap. Tim bijvoorbeeld is dat ook niet. Jouw
vader is dat ook niet. Jij bent dat inderdaad ook niet. (lacht) Maar je moet zelf
lelijk genoeg zijn om lelijkheid te kunnen appreciëren.

SOFIE

Zie je wel.

JOGAN

En als men dat maar dikwijls genoeg herhaalt, dan gaan we het zelf ook nog
geloven.

SOFIE

Huh?

JOGAN

En daar zullen wij eens iets aan gaan doen. Heb je al plannen voor vanavond,
Sofie?

SOFIE

(schouderophalend) Euh ... nee ... Tv kijken ... ik weet niet ... .

JOGAN

Dan neem ik je vanavond mee naar de film, goed?

SOFIE

Oh, Jogan, dat is geweldig!

JOGAN

Wij gaan er een heel leuke avond van maken, wij met zijn tweetjes.

TIM

(stilletjes) Ik wil ook wel mee.

SOFIE

Ik kijk er al naar uit. Maar nu moet ik terug naar de apotheek. Mama wacht op
me.

JOGAN

Oke. Dag Sofie.

SOFIE

Dag Jogan. (af)

TIM

(stilletjes) Dag Sofie.

JOGAN

Het leven is niet mooi, Tim. Toch niet altijd. Het leven is als een avond voor de
televisie. Wanneer er niks meer op is, dan zet je hem gewoon af.

TIM

Dat is wel heel erg cru.

JOGAN

Vind je? Anderen hebben niet het recht om over de lengte en de inhoud van
jouw leven te beslissen. Om maar te zeggen dat het niet allemaal rozengeur en
23

maneschijn is. (lacht) En als ik je zo triestig zie kijken, dan is dat het beste
bewijs dat ik gelijk heb.
TIM

(slaakt een diepe zucht). Pffff.

JOGAN

(lacht) Ik heb je wel naar Sofie zien zitten loeren.

TIM

(heftig) Dat is niet waar!

JOGAN

Sofie is verboden terrein, mijn vriend. Mijnheer Guillaume heeft speciaal aan
mij gevraagd om me een beetje met haar bezig te houden.

Tim gaat zuchtend verder met het verslepen van zijn koffers en tassen naar SLK3.
JOGAN

Jij bent nog jong, jouw kansen komen nog wel. (grijnst) En daarbij, vrouwen en
ondergoed mag je nooit bij kunstlicht kopen, zeggen ze.

TIM

Zeggen ze dat?

JOGAN

Ja, dat zeggen ze. Maar ze zeggen zoveel. ... Zou je haar willen hebben?

TIM

(stilletjes) Ja.

JOGAN

Je hebt nog nooit een vrouw gehad?

TIM

Euh ... nee ... .

JOGAN

(lacht) Dan ben je zoals Joop Zoetemelk: veel gekoerst maar nooit de eerste
prijs kunnen pakken! Hahaha!

DOEK

24

TWEEDE BEDRIJF
We zijn nu enkele uren later. Guillaume komt op met een schilderij onder de arm. Het is een
kopie (VP1 = Valse Picasso1) van de echte Picasso (EP=Echte Picasso) die aan de wand hangt.
Guillaume neemt een stoel, gaat voor de echte Picasso zitten en begint tegen het doek te
praten. Af en toe wordt hij erg emotioneel.
GUILLAUME Dag mijn goede vriend Picasso, mijn geheime vriend Picasso, mijn
spaarpotvriend Picasso, mijn zwarte vriend Picasso. Dit zijn de mooiste
momenten van de dag, Pablo, als ik ... (Guillaume begint nu bijna te janken van
ontroering) even bij je kan komen zitten, als ik je even kan bewonderen, als ik
even met je kan praten. (verandert van stemming) Maar nu heb ik slecht
nieuws gekregen, lieve vriend. (hij haalt een brief uit zijn zak en wordt stilaan
kwaad) Een brief van de belastingen!

De deur van SLK3 gaat open en Tim komt naar buiten. Guillaume merkt hem niet op. Tim
beseft dat hij iets hoort en ziet wat eigenlijk niet voor zijn oren en ogen bestemd is en hij laat
Guillaume dan ook niet merken dat hij er is.
GUILLAUME (leest een stuk van de brief en windt zich ondertussen meer en meer op)
'Geachte Heer Jonckheere,' ... beleefd zijn ze wel, de smeerlappen ... 'Geachte
Heer Jonckheere, gezien uw laatste belastingaangifte, gezien de foto's die uw
dochter Sofie plaatste op haar Facebookprofiel, gezien uw interesse in de
wielersport, gezien enkele anonieme tips van uw naaste buren betreffende uw
levensstijl, heeft de Algemene Administratie van de Bijzondere
Belastinginspectie besloten een onderzoek in te stellen aangaande uw
financiële toestand. Dit onderzoek zal in de loop van de volgende weken
gevoerd worden. Blablablabla .... .' (kwaad) In plaats van een arme
worstenverkoper zijn zuurverdiend zwart geld proberen af te pakken, zouden
ze beter die overbetaalde jeannetten van de Rode Duivels en die crapuleuze
cumulerende politiekers met hun buitenverblijven in Toscane eens wat deftiger
controleren! (gelaten) De wereld zit onrechtvaardig in elkaar, Pablo. (terug
kwaad) En omdat zo een klein, nietig belastingenpotentaatje liever gewone
mensen koeioneert in plaats van zijn werk te doen, moet jij even de kast in,
vriend. (spottend) Lekker tegendraads, want tegenwoordig wil iedereen per se
uit de kast komen.

Guillaume neemt EP van de muur en legt het schilderij voorzichtig in een lade van de kast en
dekt het zorgvuldig toe.
GUILLAUME Slaap lekker, Pablo. Hier gaat niemand jou vinden en zeker die schlemielen van
de BBI niet.

Hij sluit de kast en hangt VP1 aan de muur. VP1 lijkt natuurlijk wel op EP, maar er is, toch
zeker voor kenners, een verschil zichtbaar. Tim verdwijnt behoedzaam weer terug in SLK3
zonder dat hij door Guillaume is opgemerkt.

25

GUILLAUME Een mens zou van miserie zijn zwart geld nog gaan laten witwassen en dat kan
toch nooit de bedoeling zijn.

Tim komt nu luidruchtig uit SLK3. Hij draagt zijn fietsuitrusting met daarop eventueel reclame
voor 'Jonckheere Snelvoedsels'.
TIM

Dag mijnheer Guillaume.

GUILLAUME (schrikt) Dag Tim. Ik dacht dat jij al aan het trainen was.
TIM

Ik ga nu vertrekken, mijnheer Guillaume. Zonder trainen geen resultaat.

GUILLAUME 'No pain, no gain', zeggen de Engelsen.
TIM

En de Hollanders zeggen (met Nederlands accent) 'Geen been, geen teen',
maar daarvoor zijn het natuurlijk ook Hollanders.

GUILLAUME (lacht) Veel succes, jongen.
TIM

Dag mijnheer Guillaume.

Tim wil langs de voordeur vertrekken, maar op dat moment komen Yvette en Norbert
gehaast naar binnen. Norbert is uiteraard nog steeds als Norberta verkleed. De beide 'dames'
schrikken als ze Guillaume zien. Norbert probeert zich een beetje afzijdig te houden, kwestie
van zeker niet door de mand te vallen.
TIM

Dag mevrouw Yvette, dag mevrouw Norberta.

YVETTE

Dag Tim.

NORBERT

(met mannenstem) Dag Tim. (herpakt zich; nu met vrouwenstem) Dag Tim.

Tim vertrekt. Guillaume bekijkt Yvette en Norbert onderzoekend.
GUILLAUME Scheelt er iets?
YVETTE

Neenee. Norberta is een paar van haar spulletjes vergeten.

GUILLAUME Bon.

Guillaume bekijkt de 'dames' nog eens argwanend en met een laatste blik op het schilderij
vertrekt ook hij.
NORBERT

(zucht) Eindelijk! Ik zal blij zijn als ik dadelijk mijn eigen kleren terug aanheb. Ik
begrijp niet dat vrouwen zo de hele dag kunnen rondlopen. Geef mij dan toch
maar een broek.

26

YVETTE

(spottend) Broekventje. (af in SLK2)

NORBERT

(terwijl hij zich begint uit te kleden) En ik ben nog veel blijer dat ik eindelijk die
Diane kwijt ben. Bijna drie uur lang heeft dat mens me de oren van de kop
gezaagd. En wat die dan allemaal vertelt! Maar langs de andere kant heb ik er
ook veel van opgestoken. Dat wij vrouwen bijvoorbeeld een speciaal zicht
hebben. Een blond haar op een zwart kostuum zien we al op een kilometer
afstand, maar de muur van de garage zien we helemaal niet als we de auto aan
het parkeren zijn. (stopt nu met zich uit te kleden) En wij vrouwen, wij kunnen
ook meerdere dingen tegelijk. Zo kunnen wij altijd blijven praten, ook als we
ons bijvoorbeeld aan het uitkleden zijn, terwijl mannen daarentegen ofwel
praten, ofwel zich omkleden, maar nooit allebei tegelijk. (stopt nu even met
praten om zich verder uit te kleden; even later stopt hij met zich uit te kleden
om verder te praten) En op het einde werd ze dan ook nog heel intiem. Dat
mannen en vrouwen toch heel anders in elkaar zitten en ook op een heel
andere manier tegen seks aankijken. Zo wist ik bijvoorbeeld niet dat een vrouw
wanneer ze ... .
YVETTE

(op uit SLK2; in paniek) Ze zijn weg!

NORBERT

Wat?

YVETTE

Jouw kleren. Ze zijn weg.

NORBERT

(ook in paniek) Maar dat kan niet! Je hebt niet goed gekeken. (af in SLK2)

YVETTE

Ik heb wel goed gekeken. (spottend) Dat was trouwens het enige dat ik aan
het doen was.

NORBERT

(op uit SLK2) Ze zijn weg. Mijn kleren. Ze zijn weg.

YVETTE

Zie je wel.

NORBERT

Hoe kan dat nu?

YVETTE

Iemand moet ze meegenomen hebben.

NORBERT

Bewust of onbewust?

JOGAN

(op uit SLK1; hij draagt een trainingspak; hij steekt de broek van Norbert in de
lucht) Bewust.

Yvette en Norbert schrikken.
NORBERT

(met vrouwenstem) Mijn broek! (met mannenstem) Mijn broek!

YVETTE

Jogan! Wat heeft dat te betekenen?
27

JOGAN

Dat betekent dat ik iets weet wat nog niet veel andere mensen weten,
mevrouw Yvette en mijnheer Norbert, en dat betekent ook dat ik iets heb wat
jullie graag zouden hebben maar dat mevrouw Yvette iets heeft dat ik graag
zou hebben.

YVETTE

Dat is chantage!

JOGAN

Wij noemen dat 'ruilen'.

NORBERT

Smeerlap! Geef die broek hier! (tevergeefs probeert Norbert de broek af te

YVETTE

En waartegen zou jij de kleren van Norbert en jouw stilzwijgen willen (met
minachting) 'ruilen'?

JOGAN

Tegen 5 doosjes Kapanol en 5 doosjes Furosemide.

YVETTE

En dat is alles?

JOGAN

Dat is alles, dat beloof ik. Maar als u hierover ook maar een woord tegen
mijnheer Guillaume zegt, dan zal ik hem natuurlijk ook over 'mijnheer Norbert'
moeten vertellen.

YVETTE

Begrepen.

NORBERT

Mijn kleren!

JOGAN

(gooit de broek) Asjeblief, 'mijnheer Norbert'. Als blijk van vertrouwen.

NORBERT

En de rest?

JOGAN

In mijn kamer. (af in SLK1)

NORBERT

Rotzak! (tegen Yvette) Wie is dat eigenlijk?

YVETTE

Jogan De Meeuw, een van die wielrenners waar Guillaume zich over ontfermt.

NORBERT

En waarvoor dienen die pillen die hij moet hebben?

YVETTE

Kapanol zijn morfinetabletten en die zijn natuurlijk alleen maar op voorschrift
te krijgen. Sporters gebruiken ze om een euforisch gevoel te krijgen en om
minder pijn te voelen, en daarom staat morfine uiteraard op de lijst van
verboden producten van het WADA, het Wereld Anti-Doping Agentschap.

NORBERT

En dat andere?

YVETTE

Furosemide? Dat is een diureticum.

pakken)

28

NORBERT

Een diowat?

YVETTE

Een diureticum. Plaspillen. Ze zorgen voor een hogere urineproductie en dus
voor een snellere uitscheiding van allerlei stoffen, dus ook ... .

NORBERT

... van verboden producten, ik snap het al.

YVETTE

En daarom staan ze ook op de lijst van het WADA.

NORBERT

Niet stom, die coureurs.

JOGAN

(terug op uit SLK1; gooit de rest van de kleren naar Norbert) Voila , Norbert.

Norbert verdwijnt ogenblikkelijk in SLK2.
YVETTE

Ik weet niet wat je allemaal van plan bent en ik wil het ook niet weten, maar ik
vraag me af hoe jij Guillaume nog recht in de ogen durft kijken na alles wat hij
voor je gedaan heeft.

JOGAN

(spottend) Zegt wie? We zijn allebei bedriegers, mevrouw Yvette, u niet minder
dan ik, maar het verschil tussen ons is dat u naast de pot pist in de hoop nog
eens 'gepakt' te worden en dat ik in het potteke pis terwijl ik juist hoop om
niet meer gepakt te worden.

YVETTE

(heftig) Ik ben geen bedrieger.

JOGAN

Oh nee?

YVETTE

Nee. Ik bedrieg Guillaume niet. Wat Norbert en ik hebben is ... euh ... een
samenzijn met wederzijdse toestemming. Wij zijn alleen maar ... euh ... hard
aan het werk aan onszelf. Wij zijn bezig onszelf te ontplooien.

JOGAN

(begint hard te lachen) Vooral letterlijk zeker!

YVETTE

Jij moest je schamen.

Er wordt op de voordeur geklopt. De deur gaat onmiddellijk open en we zien het hoofd van
Oewilly/Oewilma Pjee om de hoek van de deur verschijnen. Oewilly/Oewilma is een vlotte
man/vrouw.
OEWILLY

Hoi, Jogan! Ik heb even moeten zoeken maar dat lelijke eendje uit de apotheek
heeft me naar boven gestuurd.

JOGAN

Euh ... Oewilly ... dat ... .

OEWILLY

(lacht) Die hebben ze met de bijl gemaakt.
29

YVETTE

Zeg!

JOGAN

Dat 'lelijke eendje' is haar dochter Sofie.

OEWILLY

Oeps, foutje. Ik wou dat ik het niet gezegd had, maar dat heb ik dus wel
gedaan. Sorry, moeder.

YVETTE

Walgelijke vent. (gaat richting deur en bekijkt hem wat beter) Ken ik u ergens
van?

OEWILLY

Ik zou het niet weten.

YVETTE

Van 'Opsporing verzocht' misschien?

OEWILLY

Dat denk ik niet.

YVETTE

Ik hoop dat ik u hier nooit meer hoef te zien. (af)

OEWILLY

Putain! Dat ziet er ook geen simpele uit. Wat was dat allemaal?

JOGAN

Mevrouw Yvette, de vrouw van mijn weldoener. Je hebt haar op een slecht
moment getroffen. En daarbij heb je haar dochter ook nog zwaar beledigd.

OEWILLY

Maar het is toch waar. Dat meiske zou op de verkiezing van de lelijkste hond
ter wereld alle beesten nog ver achter zich laten.

JOGAN

Euh ... ik ga deze avond met haar naar de film.

OEWILLY

Que????

JOGAN

Ik heb haar vader beloofd om haar wat meer van het leven te leren genieten.

OEWILLY

(lacht) Daar ben jij inderdaad de meest geschikte persoon voor. Nou, veel
plezier, makker. Zeg, haar vader, is dat de eigenaar van (kijkt even rond en
wijst naar het schilderij) dat schilderij?

JOGAN

Dat is 'em. Guillaume Jonckheere, worstenverkoper en wielermecenas.

OEWILLY

(slaat Jogan enthousiast op de schouder) Dan heb ik heel goed nieuws.
Mijnheer Worst is de eigenaar van een originele Picasso.

JOGAN

Je meent het!

OEWILLY

Ik heb hier en daar wat rondgevraagd en ik heb de foto die je me gemaild
hebt eens gegoogeld en gewikipediaat en bingo! 'De blauwe leegte', zo heet
het schilderij, is een werk uit de vroege, de zogenaamde 'blauwe periode' van
30

Picasso en het (citeert) 'werd in 2015 aangekocht door een Vlaams
ondernemer die onbekend wenst te blijven'.
JOGAN

Dat is pas chance hebben.

OEWILLY

Dit is inderdaad onze kans, amigo. We hebben allebei een heleboel schulden,
laat ons daar niet flauw over doen, maar als we dit schilderij kunnen verpatsen
zijn al onze problemen opgelost en kunnen we zelfs helemaal opnieuw
beginnen. (grijnst) Niet iedereen krijgt een tweede kans. (dolenthousiast)
Eindelijk leven! Nooit meer werken!

JOGAN

Alsof jij ooit gewerkt hebt, Oewilly.

OEWILLY

Hela, manneke! Jij hebt nooit een betere verzorger gehad. Alles heb ik voor jou
gedaan. Ik heb zelfs in de bak gezeten.

JOGAN

(licht protesterend) Dat heb ik ook gedaan.

OEWILLY

Anderhalf uur, ja. Ik drie maanden.

JOGAN

En hoe gaan we het aanpakken?

OEWILLY

Ecoute. Ik ken een type die behoorlijk goed kan schilderen, ene zekere
Tuymans. We vragen hem om op basis van een paar foto's een kopie van het
schilderij te maken, dat is trouwens die mens zijn specialiteit. En als dat klaar is,
vervangen we het echte schilderij door de kopie en verkopen we de echte
Picasso.

JOGAN

Aan wie?

OEWILLY

Ecoute. Ik ken nog een type die in de kunsthandel zit, die gaat ons zeker
kunnen helpen.

JOGAN

Jij kent precies een heleboel 'types'.

OEWILLY

Ach, een mens is geen eiland, he Jogan. Als je zoals ik in de wielerbusiness zit,
dan leer je uiteraard heel wat mensen kennen. Zo ken ik bijvoorbeeld X6
ondertussen al vrij goed.

JOGAN

Daar zou ik niet echt fier op zijn.

OEWILLY

(grijnst) Dat ben ik ook niet. Maar hij wel.

De voordeur gaat open en Yvette komt terug. Ze heeft een zakje met geneesmiddelen bij en
gooit dit op tafel.
6

Hier kan de naam van een plaatselijk bekend fietsend politicus ingevuld worden, genre Yves Leterme, Patrick
Dewael, Geert Bourgeois ...

31

YVETTE

Ik heb me aan de afspraak gehouden, ik hoop dat jij dit ook doet.

JOGAN

(steekt drie vingers in de lucht) Scouts' honor.

OEWILLY

Dan zou ik hem zeker niet geloven, madame, want Leo Tindemans, Jean-Luc
Dehaene en Guy Verhofstadt zijn ook bij de scouts geweest, en die mannen
waren er ook niet vies van om de mensen iets wijs te maken, zeker de laatste
niet.

JOGAN

Hou je mond. (tot Yvette) Beloofd.

Yvette opent de deur van SLK2.
YVETTE

Kom, Norbert. (ze sleurt Norbert uit SLK2)

NORBERT

(weet niet goed wat zeggen) Euh ... goedemiddag ... .

YVETTE

We hebben hier niets meer verloren, Norbert. Kom.

Yvette sleurt Norbert mee af langs de voordeur.
OEWILLY

En wie was dat nu weer?

JOGAN

Norbert, de toyboy van mevrouw Yvette.

OEWILLY

Toyboy? Dat leek me eerder een toysenior.

Ze lachen allebei. Oewilly haalt een fototoestel tevoorschijn.
OEWILLY

Wat heeft madame Yvette eigenlijk voor jou meegebracht?

JOGAN

Kapanol en Furosemide.

OEWILLY

Oh?

JOGAN

Ik zou nog een keer willen vlammen.

OEWILLY

Je weet het zeker?

JOGAN

Heel zeker.

OEWILLY

(begint het schilderij te fotograferen) Maar als het schilderij verkocht is heb je
toch geld genoeg en hoef je nooit meer te koersen.

32

JOGAN

Dat weet ik wel, maar er is ook nog zoiets als eergevoel. Ik zou met een
knalprestatie mijn naam definitief op de lijst van de allergrootste Vlaamse
renners willen bijschrijven.

OEWILLY

Dan ga je zeker niet misstaan naast bijvoorbeeld Freddy Maertens, Roger De
Vlaeminck en Michel Pollentier, om er maar een paar te noemen.

Er wordt op de deur geklopt.
SOFIE

Jogan?

JOGAN

(tot Oewilly) Het lelijke eendje. (roept) Kom maar binnen, Sofie.

SOFIE

(op via voordeur) Sorry, ik wist niet dat je gezelschap had. Dag mijnheer. We
hebben elkaar juist gezien, geloof ik.

JOGAN

Sofie, dit is Oewilly Pjee, een van mijn oudste vrienden en jarenlang mijn
persoonlijke trainer en verzorger.

OEWILLY

Aangenaam, mademoiselle.

JOGAN

Dit is Sofie, de ... euh ... de toffe dochter van mijnheer Guillaume en mevrouw
Yvette.

OEWILLY

(grijnst) Dan ga ik jullie maar alleen laten. Ik denk niet dat jullie hulp nodig
hebben bij wat jullie misschien nog van plan zijn. (tot Jogan) Ik laat je zo snel
mogelijk iets weten in verband met ... euh ... die transactie, copain. Dag
mademoiselle.

SOFIE

Dag mijnheer Pjee.

Oewilly vertrekt.
SOFIE

(kijkt Oewilly na) Dat lijkt me een heel aardige man.

JOGAN

Was er iets? Ik zou willen gaan trainen.

SOFIE

Ik weet niet wat ik vanavond moet aantrekken.

JOGAN

(verbaasd) Vanavond?

SOFIE

We gaan toch naar de film?

JOGAN

Jaja. Natuurlijk.

SOFIE

Je was het toch nog niet vergeten?

33

JOGAN

(kregelig) Nee, Sofie.

SOFIE

En?

JOGAN

En wat?

SOFIE

Wat moet ik aantrekken?

JOGAN

(kregelig) Dat weet ik toch niet. Dat maakt toch ook niet uit. (terzijde) Al draagt
een eend een gouden ring, het is en blijft ... . Of zoiets.

SOFIE

Wat zei je?

JOGAN

Niets.

SOFIE

Een avondkleedje of eerder iets casuals?

JOGAN

Jezus, Sofie, we gaan alleen maar naar de film, niet naar het koninklijk paleis.

SOFIE

Oke, maar ik wil er toch netjes bijlopen. (zoekt toenadering en neemt hem
vast) Ik kijk er echt naar uit, Jogan.

JOGAN

(maakt zich los) Ik ook. Maar eerst ga ik trainen. Dat ben ik aan je vader
verplicht.

SOFIE

(glimlacht) Natuurlijk.

JOGAN

(in zichzelf) Stomme geit. (af)

SOFIE

Wie had dat gedacht, dat ik ooit nog eens met een man naar de film zou gaan.
En wat voor een man dan nog! Jogan De Meeuw! Whaw! (glimlacht) En daarna
... wie weet ... . (neemt een kussen uit de zetel, drukt het stevig tegen zich aan
en begint er langzaam mee te dansen) Dankjewel, Jogan, dankjewel omdat je
mij bent komen redden. Nu word ik zelf misschien ooit nog filmster! (lacht)
Sofie Jonckheere, je bent vandaag met je lelijke billen in de echte boter
gevallen. Vanaf nu kan het alleen nog beter met je gaan. (uitbundig) Sofie
wordt de gelukkigste vrouw ter wereld! (Sofie begint te dansen en te zingen,
een eigen tekst, geplakt op het liedje 'Sophietje' van Johnny Lion) 'Ik drink
champagne met een rietje, ik Sofietje, op een eersteklas terras, ik ben de
mooiste van de klas, zoals Madonna7 ooit eens was, ik wil nog uren blijven
zingen, over die dingen, die ik nu voel in mijn hart, want ze voelen heel apart,
ja, heel apart.'

Er wordt op de deur geklopt. Sofie hoort het niet. Guillaume komt binnen. Sofie ziet hem niet.
Glimlachend bekijkt Guillaume zijn zingende en dansende dochter.

7

Hier kan eventueel de naam van een plaatselijke vergane glorie ingevuld worden.

34

SOFIE

'Er zijn meisjes in Parijs en in Turijn, in Helsinki en Londen en Berlijn, waar je in
de wijde wereld komt, ze mogen er wel zijn, (Sofie gaat nu voor de spiegel
staan) maar de mooiste van de mooisten is Sofie, in de liefde is ze zeker een
genie, want een meisje als Sofietje is een lentesymfonie. In haar stem hoor ik
een liedje, melodietje, 't is een liedje met een lach, dat ik hoor sinds ik haar
zag, sinds ik haar zag.' (lacht uitbundig)

Als Guillaume begint te spreken, schrikt Sofie. Ze stopt abrupt met lachen en dansen. We zien
de 'oude', norse Sofie weer.
GUILLAUME Je weet niet hoeveel plezier het me doet om je te zien lachen en te zien zingen
en te zien dansen.
SOFIE

Betrapt.

GUILLAUME (wil weggaan) Doe maar gewoon verder. Ik ben er niet.
SOFIE

(kort) Nee.

GUILLAUME (zucht) Oke.
SOFIE

Bent u me aan het bespioneren, of wat?

GUILLAUME Maar nee, lieve schat. Ik kwam alleen maar even kijken of Tim en Jogan hier
hun draai kunnen vinden.
SOFIE

Jogan is juist op training vertrokken. Hij ... hij neemt me straks mee naar de
film.

GUILLAUME Dat is fijn. Ik hoop dat jullie een plezierige avond gaan hebben.
SOFIE

Ik ook. ... Sorry, papa.

GUILLAUME Sorry waarvoor?
SOFIE

Omdat ik zo weinig blij ben.

GUILLAUME Het geeft niet.
SOFIE

Ik voel me dikwijls zo verschrikkelijk droevig, papa. Alsof ik alle leed van de
wereld moet meedragen. En dat wil ik niet, maar het voelt wel zo.

GUILLAUME Dat is alleen jouw eigen pijn die je voelt, Sofie. Iedereen kent die pijn, maar als
we toelaten dat onze geest er zich mee gaat bemoeien, dan wordt ze soms
monsterachtig groot, dan verandert ze in een overbodig lijden, in
zelfmedelijden zelfs en dan gaat ze ons leven domineren. En daar moeten we
voor waken, dat dat niet gebeurt.
35

SOFIE

Bent u gelukkig, papa?

GUILLAUME Ik ben gelukkig. (neemt haar troostend vast) Jij wordt dat ook.
SOFIE

Ik hoop het.

GUILLAUME Natuurlijk. Maar steek de sleutel naar jouw eigen geluk nooit in de broekzak
van iemand anders.
SOFIE

Huh?

GUILLAUME Het geluk zit in jezelf, Sofie. Bij jou moet dat alleen nog een beetje
openbloeien. Geef het wat tijd. Het komt. Zeker weten.
SOFIE

Het mag toch niet te lang duren.

GUILLAUME Maar ga er vooral niet achter jagen, want dat werkt niet. (kijkt glimlachend
naar het schilderij) Ik zal je helpen waar ik kan.
SOFIE

Bedankt, papa.

Er wordt gebeld.
GUILLAUME Wie kan dat zijn? (gaat naar de voordeur) Geniet gewoon van een fijne avond,
met Jogan.
SOFIE

Dat zal ik proberen.

GUILLAUME (verbetert) Dat zal ik doen.
SOFIE

Dat zal ik doen.

GUILLAUME (opent de voordeur) Ja?
ZOZEE

Excuseert u mij, mijnheer, maar woont u hier?

GUILLAUME (verbaasd) Ja. Het is te zeggen. Wij wonen hier boven en dit appartementje
verhuren we.
ZOZEE

(zenuwachtig) Aha. Zou ik u eens kunnen spreken?

GUILLAUME (weifelend) Euh ... ja ... waarover?
ZOZEE

Het is ... euh ... nogal persoonlijk en delicaat.

GUILLAUME Oh?
36

ZOZEE

Zou ik even mogen ... ?

GUILLAUME Ja, natuurlijk, komt u maar binnen. Dit is mijn dochter Sofie.
ZOZEE

Aangenaam.

SOFIE

Ik ga terug naar beneden. (tot Zozee) Dag mevrouw. (tot Guillaume) Dag papa.

GUILLAUME Dag lieve schat.

Sofie vertrekt.
ZOZEE

Het is niet gemakkelijk.

GUILLAUME En u bent?
ZOZEE

Excuseert u mij. Zozee Vannitsen, mijnheer ... ?

GUILLAUME Jonckheere. Guillaume Jonckheere.
ZOZEE

(stomverbaasd) Toch niet de Guillaume Jonckheere, van 'Jonckheere
Snelvoedsels'? 'Snacks van Jonckheere, snelvoedsels die gezond verteren!'

GUILLAUME (bescheiden glimlachend) Himself.
ZOZEE

Maar dat is fantastisch. (opgewonden) Wij eten al uw producten, mijnheer
Jonckheere! (begint op te sommen) De Jonckburger, de Kaasjonckburger, de
Reuzejonckburger, de Reuzekaasjonckburger, de Jonckworstburger, de
Grotegrotespekjonckburger, de Kipjonckvingervingers, de
Gigantischedubbelekipfiletmetmosterdzaadjesjonckburger, de
Megasupergrotevisfiletmetcoctailsausjonckburger, de ...

GUILLAUME (in zijn nopjes) Dat doet me verschrikkelijk veel plezier, mevrouw Vannitsen.
ZOZEE

(kijkt Guillaume verliefd aan) Zozee.

GUILLAUME (slikt; heel stilletjes) Zozee.

Ze kijken elkaar smachtend aan.
GUILLAUME (herpakt zich) U wou mij spreken?
ZOZEE

Inderdaad. Ik denk dat mijn man mij bedriegt.

GUILAUME

Oei.

37

ZOZEE

Ja.

GUILLAUME En wie is uw man? Wat doet hij? Ken ik hem?
ZOZEE

(minachtend) Mijn man is een nietig ambtenaartje. Een slechte kopie van
Jomme Dockx.

GUILLAUME U loopt precies niet hoog met hem op.
ZOZEE

Op dit moment zeker niet.

GUILLAUME En waarom denkt u dat uw man u bedriegt? En wat heb ik daarmee te maken?
ZOZEE

Kijk, mijn man en ik, wij vertrouwen elkaar honderd procent, maar de laatste
tijd doet hij zo raar en daarom ben ik zijn broekzakken beginnen te
controleren en ... .

GUILLAUME Als blijk van vertrouwen kan dat tellen.
ZOZEE

(doet alsof ze hem niet gehoord heeft) ... wat ik daar allemaal niet in gevonden
heb. Een neusspray, pijnstillers, drie neusharenschaartjes,
ontsmettingsmiddelen, voedingssupplementen, aambeienzalf, een product om
honden te beschermen tegen teken ... .

GUILLAUME Ik begrijp niet goed ... .
ZOZEE

Maar wij hebben helemaal geen hond.

GUILLAUME Ja, maar ... .
ZOZEE

En hij heeft ook geen last van aambeien.

GUILLAUME Misschien ... .
ZOZEE

Nee. Dat heb ik zelf nog gecontroleerd. En voedingssupplementen hebben we
al helemaal niet nodig, want we eten ...

GUILLAUME (vult aan) Jonckheere Snelvoedsels.
ZOZEE

Inderdaad.

GUILLAUME Het zou kunnen dat ... .
ZOZEE

Nee. En het meest opvallende is nog dat al die producten uit de apotheek hier
beneden komen.

GUILLAUME De apotheek van mijn vrouw.
38

ZOZEE

Aha! Toen dacht ik: 'Laat ik daar maar eens gaan rondneuzen.' En hier ben ik.

GUILLAUME Inderdaad, hier bent u.
ZOZEE

Zeg maar 'jij', Guillaume.

GUILLAUME Jij. Misschien is er een logische verklaring voor zijn gedrag.
ZOZEE

(niet onder de indruk) Welke?

GUILLAUME (hulpeloos) Ik weet niet ... euh ... .
ZOZEE

Ik heb geprobeerd om logische verklaringen te vinden, maar ze zijn er niet.

GUILLAUME Het is niet omdat je ze niet vindt dat ze er niet zijn.
ZOZEE

(beslist) Ze zijn er niet.

GUILLAUME Oke.
ZOZEE

Zijn er hier vrouwen in huis?

GUILLAUME Ja. Twee.
ZOZEE

Aha.

GUILLAUME Alleen mijn dochter Sofie en mijn vrouw Yvette maar ik ben er zeker van dat
geen van de twee iets zou beginnen met een ... euh ... mislukte kopie van
Jomme Dockx; mijn dochter niet, want die staat zot van een wielrenner die hier
logeert en mijn vrouw al zeker niet, want die is hondstrouw.
ZOZEE

Het zijn altijd diegenen van wie men het niet verwacht die vreemdgaan.

GUILLAUME Is dat zo?
ZOZEE

Natuurlijk. Kijk maar naar Kris Peeters of koning Filip of Jo Vandeurzen of
Maggie De Block of ... .

GUILLAUME (verbaasd) Gaan die vreemd?
ZOZEE

Niet dat ik weet, maar men verwacht het niet van hen, dus zijn zij de grootste
potentiële vreemdgangers.

GUILLAUME (schudt het hoofd) Vrouwenlogica.
ZOZEE

(schuift dichter naar Guillaume) Zou jij vreemd kunnen gaan, Guillaume?
39

GUILLAUME Ik ... euh ... nee ... dat denk ik niet.
ZOZEE

(komt nog dichter) Nee, ik ook niet.

GUILLAUME (nerveus) Je moet gaan, Zozee.
ZOZEE

Ja, ik moet gaan, Guillaume.

Ze komen steeds dichter bij elkaar.
GUILLAUME Yvette en ik vertrouwen elkaar.
ZOZEE

Norbert en ik ook.

Hun hoofden zijn nu heel dicht bij elkaar.
GUILLAUME Dit kan niet, Zozee.
ZOZEE

Nee, dit kan absoluut niet, Guillaume.

GUILLAUME Dit moeten we niet doen.
ZOZEE

Nee, dit moeten we niet doen.

Ze kussen elkaar.

DOEK

40

DERDE BEDRIJF
We zijn nu enkele dagen later. Het is donderdagmiddag. De apotheek is dus gesloten. Tim zit
op een zetel of op een stoel. Hij lijkt vreselijk ongelukkig. Diane, zijn moeder, staat bij hem.
TIM

Als de liefde zo mooi is, waarom worden er dan zoveel harten gebroken?

DIANE

(meelevend) Liefdesverdriet is van alle tijden, jongen.

TIM

Ik weet het, maar toch doet het verschrikkelijk veel pijn.

DIANE

Liefdesverdriet heeft niets met liefde te maken. Liefde doet geen pijn,
verliefdheid en verlangen soms wel.

TIM

En toch zie ik haar graag.

DIANE

Ik heb nooit beweerd dat dat niet zo is. Heb je het haar eigenlijk al verteld?

TIM

Wat?

DIANE

Dat je haar graag ziet natuurlijk.

TIM

Nee.

DIANE

Waarom niet? Niet geschoten is altijd mis.

TIM

(haalt de schouders op) Het heeft toch geen zin. Ze loopt als een kieken
zonder kop achter Jogan aan, maar die ziet haar niet eens staan. En zij ziet mij
niet staan. Hij trekt alleen maar met haar op omdat hij uit is op een paar
avondjes gratis seks.

DIANE

(afkerig) Seks? Phuh! Seks is een sterke drijfveer, neem dat maar van me aan.
Altijd geweest. Veel sterker dan liefde. Als een man bij een vrouw op de stoep
staat met een bos bloemen, dan is dat geen teken van liefde, dan wil hij seks.
Gegarandeerd. (eventueel tot publiek) En iedereen die zegt dat het niet waar
is, die liegt.

TIM

Het gaat me niet om de seks, mammie.

DIANE

Oh nee?

TIM

Nee.

DIANE

(lacht) Dan is er toch iets mis met jou, mijn jongen. Het draait bij mannen altijd
om seks. Om de vijftien seconden denkt een man aan seks. (eventueel tot
publiek) En iedereen die zegt dat het niet waar is, die liegt.

41

TIM

(koppig) Dan ben ik geen man.

DIANE

Mij best. Maar om iets te krijgen wat je nog nooit gehad hebt, moet je iets
doen wat je nog nooit gedaan hebt.

TIM

Zoals?

DIANE

Je gedragen als een man, om te beginnen. Vrouwen houden niet van kleine
jongetjes of van sokken. Ze willen weerwerk, ze willen krachtige mannen,
mannen die hun geborgenheid kunnen geven ook. (eventueel tot publiek) En
iedereen die zegt ... (laat het publiek verder aanvullen) (tot Tim) Laat zien dat
je er staat, jongen, dat je iemand bent. Zorg ervoor dat ze niet naast je kan
kijken.

Jogan op uit SLK1, op de voet gevolgd door Sofie. Jogan draagt een trainingspak. Hij geeft
Tim een vette knipoog.
SOFIE

En wat doen we vanavond?

TIM

(stilletjes) Dag Sofie.

DIANE

(luid) Dag Sofie. Ik ben de moeder van Tim.

SOFIE

Oh. Dag mevrouw Erweten.

Tim maakt naar zijn moeder een gebaar van 'zie je wel, ik had toch gezegd dat ze me niet ziet
staan'. Diane geeft aan dat Tim zich als een echte man, als een macho moet gedragen. Ze
beeldt dit heel expressief uit, zonder dat Sofie of Jogan dit zien natuurlijk.
TIM

(imiteert zijn moeder; veel luider en zelfbewuster nu) Dag Sofie.

SOFIE

Oh, dag Tim. Ik had je niet gezien.

Diane grijnst naar Tim en geeft hem een knipoog. Tim lacht.
SOFIE

En? Vanavond?

JOGAN

We kunnen een frietje gaan steken.

SOFIE

Dat kunnen we.

TIM

(superenthousiast) 'Snacks van Jonckheere, snelvoedsels die gezond verteren!'

SOFIE

Debiel.

Tim kijkt verloren naar Diane. Diane rolt met haar ogen.

42

SOFIE

(tot Jogan) En overmorgen?

JOGAN

(verliest zijn geduld) Ik ben godverdomme wielrenner, Sofie, geen babysitter!
Trut.

TIM

(verontwaardigd) Jogan! Zoiets zeg je niet!

SOFIE

(tot Tim; ijskoud) Wablief? Wat zei je?

TIM

(klein) Ik zei alleen maar ... .

SOFIE

(kwaad) Waar bemoei jij je eigenlijk mee, Erweten? Huh? Dacht je dat ik niet in
de gaten had hoe jij altijd naar mij zit te loeren?

TIM

Sorry, Sofie.

SOFIE

Sorry? Sorry? Bijt godverdomme eens van je af in plaats van daar te zitten
janken als een klein kind.

DIANE

Sofie!

SOFIE

En bemoeit u er zich zeker niet mee, oud vel!

TIM

Maar Sofie ... .

SOFIE

Onder mijn ogen uit!

Tim vlucht naar SLK3. Diane volgt hem.
DIANE

Arm kind.

SOFIE

Arm kind? Heb nog maar wat meer medelijden met hem.

DIANE

(rustig) Ik had het niet over Tim, ik bedoelde jou, Sofie. (af in SLK3)

SOFIE

Akelig mens. (tot Jogan; dreigend) Wat was dat zojuist allemaal?

JOGAN

(terugkrabbelend) Het was zo niet bedoeld.

SOFIE

Wat denk je dat mijn vader zou zeggen en doen als hij te weten zou komen
dat jij zijn enige dochter uitscheldt voor al het vuil van de wereld.

JOGAN

Ik heb alleen maar 'trut' gezegd.

SOFIE

(dreigend) Wablief?

JOGAN

Hij ... euh ... hij hoeft dat toch niet te weten.
43

SOFIE

Nee, hij hoeft dat niet te weten. (manipulatief) Ik dacht dat je me graag zag.

JOGAN

(snel) Ik zie je ook graag ... maar ... .

SOFIE

(dreigend) Maar?

JOGAN

We moeten misschien niet te hard van stapel lopen.

SOFIE

(vlijt zich tegen Jogan aan; poeslief) Vind je dat we dat doen?

JOGAN

(ongemakkelijk) Soms wel, ja.

SOFIE

(nadenkend) Oke. ... Dan doen we het wat kalmer aan. (gaat in de zetel zitten
en klopt op de plaats naast haar) Kom even bij me zitten.

Er wordt gebeld.
JOGAN

(terzijde) Saved by the bell.

SOFIE

Wat zei je?

JOGAN

Er wordt gebeld.

SOFIE

Dat had ik ook wel gehoord.

Jogan opent de voordeur. Oewilly stormt binnen met een ingepakt schilderij en met een klein
koffertje in de handen.
OEWILLY

Goed nieuws, bro! (ziet nu pas Sofie) Dag mademoiselle.

SOFIE

(zucht) Dag Oewilly. Ik laat jullie even alleen. (af via de voordeur)

JOGAN

(tegen de deur waarlangs Sofie vertrokken is) Geit! (mekkert nu als een geit)
Meeeeeeeeee!
OEWILLY

Het is klaar!

JOGAN

Wat?

OEWILLY

Het schilderij natuurlijk.

Oewilly haalt nu de vervalsing die hij heeft laten maken (VP2) uit de verpakking. We zien nu
een schilderij dat nog een beetje meer afwijkt van de originele Picasso dan VP1.
JOGAN

(bekijkt het schilderij met een bedenkelijke blik) Ik had toch iets meer
verwacht.
44

OEWILLY

Beter kon ik op zo korte tijd voor vijfduizend euro niet krijgen.

JOGAN

Wablief? Vijfduizend euro? Voor twee dagen werk?

OEWILLY

Maar het is een echte Tuymans. De naam betaal je natuurlijk ook een beetje.

JOGAN

Maar we moeten geen echte Tuymans hebben, we moeten een valse Picasso
hebben.

OEWILLY

(lachend) Nu hebben we ze allebei. (sussend) Maak je niet druk, Jogan. Geen
mens die het verschil ziet als het tegen de muur hangt.

Ze vervangen VP1 door VP2 en draaien VP1 zorgvuldig in de verpakking, overtuigd als ze zijn
dat ze nu de originele Picasso in hun bezit hebben.
JOGAN

(bekijkt het schilderij opnieuw) Tegenwoordig moet een mens blijkbaar zelfs
niet meer een beetje stielkennis hebben om veel geld te verdienen.

OEWILLY

Vergeet die vijfduizend euro. Binnenkort zijn we rijk.

JOGAN

Ik hoop het.

OEWILLY

By the way, ik heb nog goed nieuws. (toont het koffertje) Wil je nog altijd die
ene, eeuwige-roem-opleverende knalprestatie leveren?

JOGAN

Natuurlijk. Iedere topsporter wil dat.

Oewilly opent het koffertje en haalt er een doorzichtig plastic doosje uit met daarin een
gekleurde pil.
OEWILLY

Et voila !

JOGAN

(nieuwsgierig) Wat is dat?

OEWILLY

Dat, mijn beste vriend, is iets helemaal nieuws. Het van het. Verhoogt het
rendement van topprestaties met niet minder dan ... (tromgeroffel met vingers
op het koffertje) ... dertig procent!

JOGAN

(ongelovig) Je meent het!

OEWILLY

En totaal onopspoorbaar. PIR.

JOGAN

PIR?

OEWILLY

Dat is de naam die ik er voorlopig zelf aan gegeven heb.

45

JOGAN

En wat betekent PIR?

OEWILLY

(lacht) Peper In Reet.

JOGAN

(lacht ook) Hoe kom je eraan?

OEWILLY

Ik heb het ... euh ... gekocht van Kemal (of Kemala indien de rol door een
vrouw gespeeld wordt) Kebab, een Turks scheikundige die ik al heel lang ken.
Hij heeft hier twee jaar aan gewerkt. Dit is trouwens nog maar een prototype,
het enige exemplaar ook. (bestudeert de pil nauwkeurig) Wonderbaarlijk.
Zoveel kracht in zo een klein pilletje.

JOGAN

(argwanend) Een prototype?

OEWILLY

Ja, het zit eigenlijk nog in een testfase, maar de resultaten met de proefdieren
zijn alleszins fantastisch.

JOGAN

Maar op mensen is het nog niet getest?

OEWILLY

Euh ... nee ... ik zei het al ... het zit nog in de testfase en ... euh ... er zijn een
paar piepkleine probleempjes geweest.

JOGAN

Leg uit.

OEWILLY

Niets om je ongerust over te maken. Het werkt tot nu toe uitstekend bij
mannelijke proefdieren, maar bij de vrouwelijke schijnt het niet zo aan te slaan.
... Integendeel.

JOGAN

Integendeel?

OEWILLY

Ja, ze worden er eerder moe van. Meer kan ik er ook niet over vertellen. Ik
weet alleen dat Kemal nu een mannelijke testpersoon zoekt. De pil werkt
gegarandeerd, beweert hij, alleen heeft hij het nog niet kunnen bewijzen.

JOGAN

Ik word dus het proefkonijn.

OEWILLY

De proefmens. Op konijnen is het al getest. Maar je moet wel eerst
tienduizend euro op tafel leggen.

JOGAN

Tienduizend euro???

OEWILLY

Ja. Kemal heeft dringend vers geld nodig om verder onderzoek te kunnen
bekostigen.

JOGAN

(twijfelend) Ik weet het niet.

46

OEWILLY

(met enige zin voor overdrijving) Tja, dan moet hij maar iemand anders zoeken
om een van de grootste sportprestaties aller tijden neer te zetten.

JOGAN

Tienduizend euro.

OEWILLY

Jogan, tienduizend euro is toch niet veel voor eeuwige roem. Het schilderij
gaat honderdduizenden opbrengen. Als ik het verkocht heb, hou ik gewoon
tienduizend euro af van jouw deel en that's it. Wat zeg je?

JOGAN

Ik ... euh ... .

OEWILLY

Miljoenen Tv-kijkers gaan jou een mirakelkoers zien rijden. Michel Wuyts gaat
superlatieven te kort komen. (imiteert Wuyts) 'Joganneke, Joganneke,
Joganneke! Zijn rug trekt scheef van ellende. Hij likt zijn voortube maar met
het hol open vliegt de allerbeste wielrenner van de laatste decennia naar een
formidabele overwinning. Nooit gezien!' Jose de Cauwer gaat niet weten wat
zeggen. (imiteert Jose De Cauwer) 'Gaat 'em winnen? Dat zou zo maar eens
kunnen. Dat heeft 'em goed gelapt.'

JOGAN

(lacht) Onnozelaar!

OEWILLY

En niemand gaat ooit weten dat je iets gepakt hebt. Dat is toch de ultieme
droom van iedere wielrenner?

JOGAN

(overtuigd) Oke.

OEWILLY

Je zal zien, copain, je gaat de hele wereld verbazen, jezelf inbegrepen. (steekt
zijn hand uit) Deal?

JOGAN

Deal. (ze schudden handen)

OEWILLY

Op de eeuwige roem.

JOGAN

Op de eeuwige roem.

OEWILLY

Je moet de pil juist voor de wedstrijd innemen, want ze begint onmiddellijk te
werken.

JOGAN

Begrepen.

OEWILLY

(wijst op de pil) Ik zou ze zeker zo niet laten rondslingeren. Je weet maar nooit.

JOGAN

(kijkt rond) Je hebt gelijk.

Hij ziet het doosje pijnstillers dat Yvette een paar dagen geleden voor Norbert gehaald heeft
en dat is blijven liggen. Hij steekt de opvallende wonderpil tussen de andere pillen en stopt
het doosje in een la in de kast.
47

JOGAN

(glunderend) Voila .

OEWILLY

(bekijkt Jogan sceptisch) Veilig genoeg, denk je?

JOGAN

Zo veilig als een Ferrari vol coke in de handen van Tom Boonen.

OEWILLY

Grapjas. (maakt zich klaar om te vertrekken) Dan ga ik proberen om het
schilderij te verpatsen. A propos, hoe was het uitstapje met het lelijke eendje?

JOGAN

Dat wil je niet weten.

OEWILLY

Jullie zijn toch naar de film geweest?

JOGAN

Twee uur lang heeft ze met haar tengels aan me gezeten. ... (grijnst) Maar niet
op de plaatsen waar ik het graag heb. (rilt van afschuw) Boeaahhh, precies een
inktvis.

OEWILLY

Gezellig.

JOGAN

Dat schaap spoort niet. Ze loopt me achterna als een schoothondje terwijl ze
kakelt als een kieken zonder kop. En daarbij is ze nog zo stom als het achterste
van een varken. De koe.

Sofie terug op langs de voordeur. Jogan noch Oewilly merken haar op.
OEWILLY

Allez, zo te horen kan die Sofie van jou in haar eentje een kinderboerderij
vullen: een geit, een schaap, een inktvis, een varken, een kieken, een koe, een
schoothondje, een lelijk eendje.

Jogan en Oewilly lachen luid en beginnen nu allerlei dieren en dierengeluiden te imiteren. Ze
lachen nog luider. Oewilly is de eerste die Sofie opmerkt. Hij stopt met lachen. Jogan blijft
lachen. Oewilly stoot Jogan aan en wijst hem op Sofie. Jogan stopt met lachen. Sofie blijft
stoicijns kalm. Jogan en Oewilly beseffen dat Sofie er al even staat maar ze weten natuurlijk
niet wat Sofie allemaal gehoord heeft.
OEWILLY

Ik ga er maar weer eens vandoor. Dag Jogan, dag mademoiselle.

Snel muist Oewilly er vanonder.
JOGAN

En ik ga trainen. Dag ... euh ... dag Sofie. Tot straks?

Ook Jogan vertrekt vliegensvlug langs de voordeur. Sofie blijft nog even stokstijf staan. Dan
barst ze uit in een verschrikkelijke woede- en huilbui. Ze begint ook met allerlei voorwerpen
te gooien.
SOFIE

Neeeeeeeeeeeeeeeeeeeeeeeeeeeee!!!!!!!!
48

Gealarmeerd door het lawaai komen Diane en Tim uit SLK3 gesneld.
SOFIE

Ik haat hem! Ik haat hem!

Sofie blijft met allerlei spullen smijten. Tim en Diane overmeesteren haar en proberen haar in
bedwang te houden.
SOFIE

Laat me los, viezeriken! Ik haat jullie! Blijf met jullie poten van mijn lijf! Laat me
los!

DIANE

Rustig maar, Sofie.

Na enkele ogenblikken kalmeert Sofie. Ze begint nu te schokken en te snikken.
SOFIE

Mannen zijn smeerlappen.

TIM

Niet allemaal, Sofie.

DIANE

Dit is niet het juiste moment, Tim. (gebiedend) Ga jij maar even terug naar je
kamer.

TIM

Maar mammie ... .

DIANE

Doe wat ik je zeg. Dit is iets voor vrouwen onder elkaar.

TIM

Goed, mammie. (af in SLK3)

SOFIE

Ik dacht dat Jogan mij ook graag zag.

DIANE

(luchtig) Van denken kan je doodgaan. Kijk maar naar onze hond. Die is ook
dood. Die dacht dat hij eten kreeg.

SOFIE

Dat is niet grappig.

DIANE

Nee.

SOFIE

Het leek wel een sprookje. Sofie Assepoester die gered wordt door prins Jogan
op zijn witte paard.

DIANE

In een sprookje komen ook heksen voor.

SOFIE

(venijnig) Bedoelt u mij daarmee?

DIANE

Maar nee.

SOFIE

Hoe kom ik hier ooit overheen, mevrouw Erweten?
49

DIANE

Dat gaat best meevallen. Gebroken harten genezen snel.

SOFIE

Dat betwijfel ik. Een hart kan maar een keer breken.

DIANE

Geloof dat maar niet. De naiveteit van de jeugd kan soms zo ontroerend mooi
zijn. Er bestaat geen verdriet dat een leven lang duurt. Binnen een paar dagen
kijk je weer heel anders tegen de dingen aan. Miserie wordt altijd beter
verdragen als ze een beetje belegen is.

SOFIE

Waarom moet hij mij zo haten? Waarom moet hij mij zo kwetsen? Is het omdat
ik lelijk ben?

DIANE

We worden allemaal wel eens gekwetst, Sofie. Of beter gezegd, onze ego's
worden allemaal wel eens een keer gekwetst. So what?

SOFIE

Een keer? Ik ben ondertussen een en al kwetsuur.

DIANE

Maar meisje toch. Ons ego is niet wie we werkelijk zijn. Maar misschien ben jij
nog te jong om dat echt helemaal te begrijpen.

SOFIE

U bent dus ook al eens gekwetst geweest?

DIANE

Natuurlijk.

SOFIE

U bent al een hele tijd weduwe?

DIANE

Ja.

SOFIE

Waarom? Wil u geen andere relatie meer?

DIANE

(weemoedig glimlachend) Ik blijf liever alleen, dan voel ik me minder eenzaam.
En daarbij, ik heb geen tijd voor een man. Ik zorg voor mijn zieke vader en
daarbuiten teken en schilder ik nogal veel.

Guillaume komt binnen gelopen.
GUILLAUME Wat was dat allemaal voor lawaai?

Sofie stort zich in de armen van haar vader.
SOFIE

Hij wil me niet. Ziet u wel dat ik lelijk ben.

DIANE

(zucht) Daar gaan we weer.

GUILLAUME Maar jij bent helemaal niet lelijk, Sofie. Niemand is lelijk, en jij al zeker niet,
want je bent mijn dochter. Maar je zal je altijd lelijk blijven voelen als je er niet
50

toe komt om jezelf te accepteren zoals je werkelijk bent: een prachtig mens,
anders dan ieder ander mens, zoals iedereen anders is dan ieder ander mens.
DIANE

Mooi gezegd, Guillaume. Niemand wordt geboren om een tweedehandsmens
te zijn.

GUILLAUME Ook Sofie niet.
SOFIE

Ook Sofie niet.

DIANE

Maar dat wil natuurlijk nog niet zeggen dat je niets aan je 'look' zou kunnen
veranderen: een andere haarsnit zo nu en dan, want nu is het precies alsof er
een vogel op je kop gekakt heeft, een iets modieuzere bril of contactlenzen,
iets meer flatterende kleren ... .

SOFIE

Een ezel kan zijn oren laten knippen, maar dat maakt hem nog altijd geen
paard.

DIANE

(fel) En nu is het genoeg met die zever! Ik neem jou mee uit shoppen en dan
zal ik eens laten zien dat ik zelfs van een muilezel nog een lippizaner kan
maken.

GUILLAUME (glimlachend) Jij bent een vrouw met ballen, Diane.
DIANE

Als je dat maar weet. (tot Sofie) Maar eerst ga je Tim jouw verontschuldigingen
aanbieden. Je hebt hem serieus gekwetst.

SOFIE

(droog) Hem of zijn ego?

DIANE

(glimlachend) Je leert snel, moet ik zeggen.

Sofie gaat naar SLK3.
GUILLAUME Dat heb je heel goed aangepakt.
DIANE

Dankjewel.

GUILLAUME Soms weten Yvette en ik gewoonweg geen raad met haar. Haar stemming kan
soms op een paar seconden tijd van het ene uiterste naar het andere uiterste
overslaan.
DIANE

(droog) Dat heb ik gemerkt, ja.

GUILLAUME Je bent een verstandige vrouw.
DIANE

Dankjewel.

51

GUILLAUME Je bent ook een mooie vrouw.
DIANE

Nog eens dankjewel. Maar dat zeg je waarschijnlijk tegen iedere vrouw.

GUILLAUME Niet tegen iedere vrouw.
DIANE

Maar wel tegen vele.

GUILLAUME Dat klopt.
DIANE

Jij bent ook een mooie man, Guillaume.

GUILLAUME Ja, dat weet ik.
DIANE

Dat zegt waarschijnlijk ook iedere vrouw.

GUILLAUME Niet iedere vrouw, maar ...
DIANE

(lacht) ... toch vele.

GUILLAUME Inderdaad. En dat is niet altijd even gemakkelijk.
DIANE

Aan zelfvertrouwen ontbreekt het je in ieder geval niet.

GUILLAUME Dat is ook nergens voor nodig. Anders zou ik het nooit zover geschopt
hebben.
DIANE

'Snacks van Jonckheere, snelvoedsels die gezond verteren!'

GUILLAUME Als je niet met het nodige zelfvertrouwen plannen uittekent voor je eigen
leven, word je toch alleen maar ingezet in die van anderen.
DIANE

En daar pas je voor.

GUILLAUME En daar pas ik voor. Een mens mag dromen, maar als je zelf niet werkt, dan
werken jouw dromen ook niet.

Sofie en Tim komen glimlachend uit SLK3.
DIANE

Mooi. Dat ziet er al heel wat beter uit. Kom, Sofie Assepoester, wij gaan
shoppen. Dag Guillaume, dag jongen.

TIM

Dag mammie, dag Sofie.

De gsm van Guillaume gaat over.
SOFIE

Dag papa, dag Tim.
52

GUILLAUME Dag Diane, dag lieve dochter.

Sofie en Diane vertrekken. Guillaume neemt het telefoontje aan.
GUILLAUME Guillaume Jonckheere. ... Zozee? Een momentje. (tot Tim) Moet jij niet gaan
trainen, Tim?
TIM

Ik ben bijna weg, mijnheer Guillaume. (af in SLK3)

GUILLAUME Zozee, luister. ... Zozee, ik ben jouw poezewoefke niet. ... Zozeeke, het was een
vergissing. We hebben ons wat laten meeslepen omdat we op dat moment
misschien niet zo goed in ons vel zaten. ... Uitmaken, uitmaken. ... Iets wat
nooit 'aan' is geweest kan je ook niet 'uit'maken. ... Bekijk het als een plezante
vergissing, Zozee, dat doe ik ook. ... Nee, Zozee ... .

Yvette komt op. Ze is verbaasd als ze Guillaume ziet.
YVETTE

Wat doe jij hier nog?

GUILLAUME (in telefoon; kordaat) Tot ziens, mevrouw. (hij stopt zijn gsm weg)
YVETTE

Wie was dat?

GUILLAUME (luchtig) Iemand van de wielerbond.
YVETTE

Moest jij deze namiddag niet naar een vergadering?

GUILLAUME Ja, ik ga nu onmiddellijk vertrekken. Er waren wat strubbelingen tussen Sofie
en Jogan.
YVETTE

(resoluut) Ze moet zich niet met die kerel inlaten. Hij deugt niet.

GUILLAUME Iedereen verdient een tweede kans.
YVETTE

Een Dutroux niet.

GUILLAUME Yvette, we hebben het hier over een wielrenner die een paar jaar geleden een
fout heeft gemaakt en niet over een kindermoordenaar.
YVETTE

En toch zou ik dat ventje zelfs op een leeg maisveld nog niet vertrouwen.

GUILLAUME Dat is dan jouw probleem, niet het mijne.
YVETTE

Jij bent soms veel te naief en veel te goedgelovig, Guillaume.

GUILLAUME (kijkt haar doordringend aan) Is dat zo?
53

YVETTE

(ongemakkelijk) Wees voorzichtig.

GUILLAUME Doe ik. Tot straks.

Guillaume geeft Yvette een kus en vertrekt. Yvette wacht tot Guillaume de deur uit is, neemt
dan haar gsm en begint te bellen.
YVETTE

(opgewonden) Ik ben het! De kust is vrij, Guillaume is ... . (nog meer
opgewonden) Hoe, je staat al beneden?

Yvette loopt naar de vierde wand (=raam=scheiding podium/zaal) en kijkt naar beneden. Ze
spreekt nu ofwel rechtstreeks, ofwel via de telefoon tegen Norbert die ergens in de zaal staat.
NORBERT

(ook opgewonden) Ik kon het thuis niet meer uithouden, Yvetteketetteke. Ik
moet je zien, ik moet je vastnemen, ik moet je kussen, ik moet ... .

YVETTE

'... ik moet er vooral voor zorgen dat Guillaume mij nu niet ziet.' Hij kan ieder
moment naar buiten komen.

Guillaume verlaat het appartement. Hij wandelt vanaf het podium de zaal in.
YVETTE

Daar is hij!

Norbert duikt een beetje weg achter een paar toeschouwers.
YVETTE

(giechelend) Lekker spannend!

NORBERT

Zeg dat wel.

YVETTE

Hoe had je me vandaag graag gehad? Als zakenvrouw?

NORBERT

(opgewonden) Nee!

YVETTE

Als verpleegster?

NORBERT

(opgewonden) Nee!

YVETTE

Als paaldanseres?

NORBERT

(nog meer opgewonden) Nee!

YVETTE

Als kostschoolmeisje?

NORBERT

(nog veel meer opgewonden) Jaaaaaaaaa!

YVETTE

Met een geruite rok en twee staartjes?
54

NORBERT

(nog heel veel meer opgewonden) Jaaaaaaaaaaaaaaaaaaaaaa!!!!!!!!!

YVETTE

(met jongemeisjesstem) Kom dan maar vlug naar boven, mijnheer directeur.

NORBERT

Aaaaahhhh!!!!! (hij snelt weg)

YVETTE

(hoofdschuddend) Ik snap nog altijd niet waarom mannen op jonge

schoolmeisjes vallen. Wat is er in godsnaam mis met een rijpe vrouw? (af in

SLK2)

Tim met telefoon aan het oor op uit SLK3.
TIM

Zeg Jogan, zou ik een koersbroek van jou mogen lenen? ... Oke, bedankt. (af in

SLK1)

Norbert op langs de voordeur. Hij klopt op de deur van SLK2.
NORBERT

Schattie?

YVETTE

(met jongemeisjesstem) Ja?

NORBERT

Mag ik binnenkomen, meisje?

YVETTE

Zeker, mijnheer de directeur.

NORBERT

(opent de deur) Whaw!!!! Meisje!!!!

Norbert gaat SLK2 in en hij doet de deur dicht. Tim op uit SLK1 met een koersbroek maar ook
met de morfinetabletten en de plaspillen in zijn handen.
TIM

De heimelijke schijnheiligaard! Dat had ik nu eens niet van hem verwacht.
(glimlacht) Ik denk dat ik die beter kan gebruiken.

Tim verdwijnt in SLK3. De deur van SLK2 gaat open en Yvette, gekleed in
schoolmeisjesuniform, verschijnt, achternagezeten door Norbert, half ontkleed.
YVETTE

Maar mijnheer directeur toch!

NORBERT

Meisje? Waar ben je? Mijnheer directeur heeft lekkere billenkoek voor jou!

YVETTE

Oh ja?

Lachend en spelend verdwijnen Yvette en Norbert weer in SLK2. Norbert komt nog snel even
terug en met zijn gsm maakt hij nog vlug een foto van het schilderij.
NORBERT

Ik zou het belangrijkste bijna nog vergeten.
55

YVETTE

(vanuit SLK2) Mijnheer directeur?

NORBERT

Ik kom! (zingt) 'Billenkoek, billenkoek, hele verse billenkoek!'

Norbert af in SLK2. De deur gaat dicht. De voordeur gaat open en Zozee verschijnt. Zozee is
wanhopig. Ze is ook een beetje aangeschoten.
ZOZEE

Guillaume? Guillaume? Waar ben je, mijn poezewoefke?

Misschien komt het omdat ze onhandig is, misschien komt het omdat ze wanhopig is,
misschien komt het omdat ze een beetje gedronken heeft, waarschijnlijk is het een
combinatie van deze factoren, maar het feit blijft dat Zozee plots struikelt. Ze klampt zich in
laatste instantie vast aan het schilderij maar trekt het onherroepelijk mee naar beneden als ze
valt. Als Zozee recht krabbelt en het schilderij terug wil ophangen zien we dat er een
behoorlijk grote scheur in zit.
ZOZEE

Wat is me dat voor een lelijk schilderij. Het lijkt wel een Tuymans. Maar toch
kan ik dit zo niet laten. Zou hier ergens plakband liggen?

Zozee begint in de kast te rommelen en 'ontdekt' zo het andere schilderij. Ze vergelijkt beide
schilderijen.
ZOZEE

Dit is toch zoveel mooier. Ik begrijp niet waarom ze dit niet tegen de muur
hangen in plaats van die brol.

Zozee hangt het schilderij dat ze in de kast heeft gevonden tegen de muur. Ze bekijkt de
beschadigde kopie en begint te janken.
ZOZEE

Precies mijn leven: een puinhoop, slecht geschilderd en niet waard om gezien
te worden.

Kwaad en vol zelfmedelijden begint Zozee VP2 te verscheuren en te vertrappelen.
ZOZEE

Ik maak het kapot! Ik vermoord het! Ik wil het niet meer zien!

De restanten van het schilderij propt ze in de vuilnisbak. Uitgeput, verslagen en moedeloos
gaat Zozee in de zetel zitten.
ZOZEE

Arme Zozee, arme ik.

Zozee begint wanhopig te snikken. Op dat moment komt Tim uit SLK3, klaar om te gaan
trainen. Verbaasd gaat hij naar de wenende Zozee.
TIM

Wat scheelt er, mevrouw?

ZOZEE

Zozee. Ach jongen, een groot verdriet.
56

TIM

Tim.

ZOZEE

Tim.

TIM

(knikt heel wijs) Liefdesverdriet. Dat ken ik. (herhaalt wat Diane tegen hem
gezegd heeft) Het is van alle tijden.

ZOZEE

Er bestaat geen groter.

TIM

Dat weet ik. (herhaalt opnieuw wat zijn moeder tegen hem gezegd heeft) Maar
het heeft niets met liefde te maken. Liefde doet geen pijn, verliefdheid en
verlangen soms wel.

ZOZEE

(verbaasd) Je bent een rijpe jongen voor jouw leeftijd.

TIM

(glunderend) Bedankt! Kan ik nog iets voor u doen?

ZOZEE

Nee, jongen, ik wacht hier even op Guillaume. Hij is ... euh ... een goede vriend
van mij. Of ja, geef me maar een aspirientje, Tim. Ik heb er in de kast zien
liggen.

Tim vindt het doosje pijnstillers in de kast en geeft het aan Zozee.
TIM

U vindt het toch niet erg dat ik ga trainen? (lacht) Daarvoor word ik door
mijnheer Guillaume betaald.

ZOZEE

Nee, jongen, doe maar.

TIM

Even mijn handschoenen halen.

Tim af in SLK3. Zozee opent het doosje, schudt er een paar pillen uit en neemt dan de
wonderpil in haar ene hand. Ze bekijkt deze onderzoekend.
ZOZEE

Wat een grote. Zelden zo een grote gezien. Ik zal deze maar nemen.
(schouderophalend) Wat maakt het uit? Groot verdriet, grote pil.

Zonder boe of ba slikt Zozee PIR in. Ze staat recht en voelt dat er onmiddellijk iets met haar
lichaam gebeurt. Tim op uit SLK3.
ZOZEE

Ik voel me plots zo verschrikkelijk moe, Tim. Ik zou jaren willen slapen. (Zozee
wankelt)

TIM

(kan haar nog net overeind houden) Ik denk dat u inderdaad beter even op
bed gaat liggen, tot u zich wat beter voelt.
ZOZEE

Dat denk ik ook.
57

TIM

(leidt haar naar SLK3) Kom maar mee naar mijn kamer. Dan kan u hier wat
rusten. Als u het niet erg vindt.

ZOZEE

Je bent een goede jongen, Tim.

TIM

Ik weet het, maar Sofie weet het nog niet.

ZOZEE

Wie is Sofie?

TIM

De vrouw van mijn leven.

ZOZEE

(gaapt) Dat komt wel. Geduld, jongen. Gras wordt niet langer door eraan te
trekken.

Tim en Zozee af in SLK3.

DOEK

58

VIERDE BEDRIJF
We zijn enkele uren later. Tim ligt op de zetel te rusten. Hij draagt nu een trainingspak of
vrijetijdskledij. Hij bladert wat lusteloos in een tijdschrift. Even later verschijnen Diane en
Sofie, lachend en babbelend. We zien nu een totaal andere Sofie, van uiterlijk althans. Sofie is
een razend knappe, jonge vrouw. Ze draagt andere kleren, een andere bril (of geen meer) en
een ander kapsel. Tim is nog meer van zijn apropos als hij Sofie 2.0 ziet.
TIM

Mammie en ... Sofie?

SOFIE

(showend) Dag Tim.

TIM

Oh my Allah!

SOFIE

Huh?

DIANE

'Oh my God' gebruiken wij thuis niet meer. Dat is niet politiek correct, zeggen
ze.

SOFIE

Wat vind je ervan? Mooi?

TIM

Heel mooi, maar ... .

SOFIE

Ja?

TIM

... je was al mooi.

SOFIE

(vrolijk) Dat is lief van je. Kom hier! (gaat naar Tim toe en geeft hem een
vriendschappelijke kus)

TIM

Hmmmm, lekker!

Nu komt ook Jogan op langs de voordeur. Hij komt terug van de training. Ook hij is van de
hand Gods geslagen als hij Sofie ziet.
JOGAN

(fluit als een bouwvakker) Godverdomme ... Sofie! Wat is er met jou gebeurd?

DIANE

Een 'extreme make-over'.

JOGAN

Dat zie ik. Whaw! Jij mag met mij gezien worden. Wat gingen we vanavond
ook weer doen? Een frietje steken? En daarna?

SOFIE

(venijnig) Daarna gaan we naar de kinderboerderij.

Sofie imiteert nu op haar beurt dieren en dierengeluiden, maar dan met nog een laagje extra.

59

JOGAN

Sofie, het was allemaal zo niet bedoeld. Je weet toch hoe dat gaat, kerels
onder elkaar. In iedere man steekt zowel een kind als een bouwvakker.

SOFIE

Dan ga jij vanavond maar met jouw kind een frietje steken, mijnheer de
bouwvakker. Tim en ik gaan chinezen.

TIM

(verbaasd en gelukkig) Echt? Chinezen? Met den deze?

JOGAN

Komaan, Sofie, laat ons even serieus blijven. Je vader heeft mij gevraagd om
voor jou te zorgen, niet Tim.

SOFIE

(verbaasd) Heeft hij dat? (fel) Wel, zeg dan maar tegen mijn vader dat vanaf nu
Tim voor mij gaat zorgen, is het niet, Tim?

TIM

Heel graag!

JOGAN

Maar je verdient alleen het allerbeste, Sofie, je verdient mij.

SOFIE

(verontwaardigd) Zeg!

DIANE

(tot Jogan) Als pretentie in euro's kon uitgedrukt worden, dan was jij nu
ongetwijfeld de Bill Gates van de coureurs.

JOGAN

(steekt zijn middelvinger op) De boom in, teringtrut!

DIANE/SOFIE/TIM

(verontwaardigd) Oh!

Jogan neemt het koffertje waar de pil in heeft gezeten en verdwijnt in SLK1.
DIANE

Is me dat een verschrikkelijke man. Hij doet me aan Donald Trump/Vladimir
Poetin/Steve Stevaert/Laurette Onckelinx8 denken. Ik weet niet of het wel een
goed idee is om je hier bij die kerel achter te laten.

TIM

Maak u maar niet ongerust, mammie. Hij trekt wel bij. En het is en blijft
natuurlijk Jogan De Meeuw, iemand waar ik nog veel van kan leren.

DIANE

Zeker weten?

TIM

Zeker weten.

SOFIE

Ik ga vanavond met mijn papa zeker over zijn gedrag praten.

DIANE

Goed, dan laat ik jullie. Ik kom straks nog wel eens even kijken hoe het met
jullie gaat. (met een knipoog) Gedraag jullie.

TIM

Doen we. Dag mammie.

8

Hier kan ook de naam van een iets minder populaire 'local' ingevuld worden.

60

SOFIE

Dag mevrouw Erweten.

Diane af. Sofie en Tim blijven elkaar een beetje verlegen bekijken.
SOFIE

Je moeder vertelde me dat je enig kind bent, zoals ik.

TIM

Ja.

SOFIE

En dat je nog geen tijd hebt gehad voor ... euh ... de liefde.

TIM

Ja.

SOFIE

Net zoals ik. ... Niet dat ik schrik heb van de liefde ... of van seks.

TIM

Ik ook niet.

SOFIE

Alles gaat over seks, zegt mijn vader, behalve seks, dat draait om macht. Dat
heeft hij van Oscar Wilde.

Ze glimlachen.
TIM

'Glimlachjes zijn kusjes van de ziel', zeggen ze wel eens.

SOFIE

Wie is 'ze'?

TIM

Dat weet ik niet. ... Dat heb ik ergens gelezen. ... In de boekskens.

SOFIE

Oh, op die manier.

TIM

Ja.

...
SOFIE

Ja.

...
SOFIE

Ik ... euh ...

TIM

Ja?

SOFIE

Ik zou je wel wat beter willen leren kennen.

TIM

Ja, ik jou ook.

SOFIE

Want anders werkt het niet.
61

TIM

Nee?

SOFIE

Nee.

TIM

Oh.

SOFIE

Dat ... euh ... heb ik ergens gelezen.

TIM

In de boekskens?

SOFIE

Ja.

TIM

Oh. Op die manier.

SOFIE

Vertrouwen, daar draait alles om.

TIM

Ja, dat denk ik ook.

Jogan op uit SLK1.
JOGAN

(onvriendelijk) Waar is mijn koersbroek?

TIM

In mijn kamer.

Jogan af in SLK3.
SOFIE

(kijkt Jogan na) Hij heeft gelijk. Ik ben een geit. Ik heb me laten inpakken door
zijn mooie praatjes. Stom, stom, stom.

TIM

Jij bent niet stom.

SOFIE

Maar intelligent is toch anders.

TIM

Ach, ik ben ook niet zo heel erg intelligent, ik ben maar een coureur.

SOFIE

Is dat als troost bedoeld?

TIM

Euh ... ja ... nee ... ja. Intelligent zijn heeft ook zo zijn nadelen.

SOFIE

Oh ja?

TIM

(lachend) Je moet te veel nadenken.

Jogan grijnzend op uit SLK3 met de morfinetabletten en de plaspillen in zijn hand.
JOGAN

(gemeen) Wel, wel, wel, Tim Erweten. Dat had ik nooit van jou gedacht.
62

SOFIE

Wat is er?

JOGAN

Kijk eens wat ik in de kamer van mijnheer Sagan gevonden heb? Kapanol en
Furosemide. Morfine en plaspillen.

SOFIE

(ongelovig) Dat zijn verboden producten.

JOGAN

Wou jij de boel belazeren?

SOFIE

(dreigend naar Tim) Is dat zo?

TIM

Maar nee, Sofie.

SOFIE

Oh nee?

TIM

Die pillen zijn van hem.

SOFIE

Hij heeft ze toch in jouw kamer gevonden.

TIM

Maar ik heb ze in zijn kamer gevonden.

JOGAN

Leugenaar! Hoe durf je! Ik heb ze in jouw kamer gevonden.

TIM

Geloof hem niet, Sofie.

SOFIE

Als ze dan toch van hem zijn, waarom heb je ze dan weggenomen? En als je ze
dan toch weggenomen hebt, waarom heb je ze dan niet onmiddellijk
weggegooid?

TIM

Ik kan het uitleggen, Sofie. Je moet me geloven. Ik zou jou nooit bedriegen. Ik
hou van jou.

JOGAN

Als je dan toch (spottend) 'van haar houdt', waarom heb je dan een andere
vrouw in je kamer verborgen?

SOFIE

(ijskoud) Wablief?

Sofie gaat snel een kijkje nemen aan de deur van SLK3.
TIM

(wanhopig) Maar ik kan het uitleggen, Sofie.

Sofie gaat naar Tim en geeft hem een klap in het gezicht.
TIM

Au!

63

SOFIE

En hier! (geeft hem nog een klap) Nog een 'kusje van de ziel', recht uit de
boekskens.

TIM

Au!

SOFIE

(herhaalt zichzelf) 'Vertrouwen, daar draait alles om.' (parodieert Tim) 'Ja, dat
denk ik ook.' Jij bent geen haar beter dan (wijst naar Jogan) hij. Mannen zijn
varkens, allemaal!

Kwaad loopt Sofie weg, door de voordeur, naar boven.
TIM

Sofie!

Tim wil haar volgen, maar Jogan houdt hem tegen.
JOGAN

Hier blijven, jij.

Jogan duwt de pillen in Tims handen en gaat zelf achter Sofie aan, door de voordeur, de trap
op naar boven. De voordeur blijft open. Tim blijft verslagen achter. Hij gaat met de pillen naar
zijn kamer. Dan duikt Kemal (of Kemala, als de rol door een vrouw gespeeld wordt) Kebab op
aan de voordeur. Hij heeft een GPS-tracker in de ene hand en een gereedschapskist in de
andere. Hij kijkt op de tracker en gaat rechtstreeks naar SLK1. Tim op uit SLK3. Hij kijkt erg
triestig. Kemal op uit SLK1 met de gereedschapskist en het koffertje waarin de pil gezeten
heeft.
KEMAL

(vriendelijk) Problemen, vriend?

TIM

Pfff! Vrouwen.

KEMAL

(vriendelijk) Tsja, we kunnen niet leven met hen, maar ook niet zonder hen.

TIM

Wie bent u eigenlijk? En wat doet u in de kamer van Jogan?

KEMAL

(vriendelijk) Ik ben mijnheer Kebab. Kemal Kebab. En jij bent?

TIM

Tim Erweten, (spottend) de nieuwe Peter Sagan, maar dan een met veel minder
succes bij de vrouwen.

KEMAL

Wel, Peter of Tim, ik was op zoek naar mijn koffertje en ik heb het gevonden in
de kamer van Jogan ... ?

TIM

Jogan De Meeuw.

KEMAL

De Jogan De Meeuw?

TIM

Die ja.

64

KEMAL

(vriendelijk) Aha. Dat verklaart veel. (hij opent het koffertje en verstijft even als
hij ziet dat het leeg is; nog steeds vriendelijk) Heb jij enig idee waar de inhoud
gebleven is, Tim?

TIM

Nee, mijnheer Kebab, helemaal niet. Ik heb alleen maar gezien dat Jogan dat
koffertje mee heeft genomen naar zijn kamer.

KEMAL

Ik geloof je, Tim. Weet je waar Jogan nu is?

TIM

Die is juist even weggegaan, maar hij kan ieder moment terugkomen.

KEMAL

(vriendelijk) Fijn. Dan wacht ik zolang wel in zijn kamer. Zeg maar niet dat ik er
ben, ik wil hem verrassen.

TIM

Goed, mijnheer Kebab.

Kemal af in SLK1. Tim kijkt hem na.
TIM

Snelvoedsels en kebab, niet echt rennerskost.

Zozee op uit SLK3. Ze rekt zich behaaglijk uit.
TIM

Gaat het al wat beter? Ik heb u maar niet wakker gemaakt toen ik terugkwam
van de training want u lag zo diep te slapen.

ZOZEE

Ik heb inderdaad nog nooit zo lekker geslapen, kun je dat geloven? En ik heb
heerlijk gedroomd.

TIM

Dat is heel fijn.

ZOZEE

(begint gelukzalig te glimlachen) Ik heb gedroomd over ... (houdt zich in) ...
nee, daar ben jij nog veel te jong voor.

TIM

Is mijnheer Guillaume nog niet hier geweest?

ZOZEE

Nee, niet dat ik weet. (een beetje droef) Ik denk ook niet dat hij nog gaat
komen.

Jogan terug op.
JOGAN

Ze wil niet opendoen, de geit.

TIM

(kwaad) Net goed. Als ik Sofie was, zou ik ook niet meer met jou willen praten.
Je bent een bedrieger en een leugenaar, Jogan.

JOGAN

(luchtig) Ik lieg nooit. Ik vertel alleen soms een andere waarheid.

65

TIM

Waarom zei je dat het mijn pillen waren? Om mij zwart te maken? Dat was
smerig van je. Ik heb ze in jouw kamer gevonden. En dat je mijn moeder
beledigd hebt, dat vergeef ik je ook niet.

JOGAN

(kwaad) En nu moet jij eens goed naar mij luisteren, kleine eikelkop. Jij houdt
tegenover iedereen je mond over die Kapanol, anders is het met jouw carriere
al gedaan nog voor ze begonnen is. Ik heb nog altijd heel veel invloed in het
peloton en jij zou zeker niet de eerste zijn die door iedereen wordt uitgekotst
en regelmatig 'toevallig' tegen de kasseien gaat. Begrepen?

TIM

(met de tranen in de ogen) Ja.

JOGAN

Je mag ze trouwens houden. Ik heb ze niet meer nodig.

Tim gaat richting voordeur.
JOGAN

En met jou wil ze ook niet praten.

TIM

Fuck you, Jogan!

Tim af langs de voordeur, naar boven. De voordeur blijft min of meer openstaan.
JOGAN

Sukkel.

ZOZEE

Nou, u lijkt mij anders ook geen aardige man.

JOGAN

Met 'aardig' zijn krijgt een mens misschien veel volk op zijn begrafenis, maar
daar houdt het dan ook mee op. Wie bent u eigenlijk? Wat doet u in mijn
appartement?

ZOZEE

(vol zelfmedelijden) Ach, wie ben ik? Een arme vrouw die door haar man
bedrogen wordt.

JOGAN

Zo zijn er wel meer. Wie is uw man?

ZOZEE

Norbert Vannitsen.

JOGAN

Norbert Vannitsen? (beschrijft Norbert, bijvoorbeeld ...) Zo een kleine dikke
met een boksersneus?

ZOZEE

(verbaasd) Die ja. Kent u hem?

JOGAN

Kennen niet, nee, maar ik weet wel dat hij inderdaad een scheefpoeper is. Hij
foefelt met mevrouw Yvette, de madame van mijnheer Guillaume.

ZOZEE

Aaaaahhhhh! Het is niet waar! Dus toch! Norbert, Norbert! (grijpt naar haar
hart) Mijn hart! Mijn arme hart gaat dit niet overleven. Ik heb iets nodig.
66

Zozee neemt het doosje pijnstillers en begint er wanhopig in te zoeken. Jogan kijkt eerst
even ontsteld toe, maar neemt haar dan snel het doosje af.
JOGAN

Afblijven! Dat zijn mijn pijnstillers.

ZOZEE

Ik heb hier deze namiddag een (beschrijft de wonderpil) ... pil in gevonden en
die heeft me heel veel deugd gedaan.

JOGAN

(kijkt snel in het doosje en rukt zich dan de haren uit het hoofd) Neeee!
Godverdomme, stomme zeug!

Zozee schrikt natuurlijk ontzettend van de uitbarsting van Jogan. Op dat moment komt
Kemal uit SLK1 met zijn gereedschapskist en het koffertje in zijn handen.
KEMAL

(vriendelijk) Aha, Jogan De Meeuw. Ik dacht al dat ik jouw stem herkende.

JOGAN

En wie ben jij nu weer? Het is hier precies de zoete inval. (dreigend) En wat
deed jij in mijn kamer?

KEMAL

(toont het koffertje) Ik ben Kemal Kebab, de eigenaar van dit koffertje,
mijnheer de Meeuw, van dit koffertje dat door uw verzorger Oewilly Pjee werd
gestolen. Maar gelukkig ben ik een voorbeeld van een geslaagde integratie en
was ik zo slim om er een GPS-tracker in te verbergen en die leidde me naar
jouw kamer.

JOGAN

Gestolen? Daar weet ik niks van. Daar heb ik niets mee te maken.

KEMAL

Ik dacht al dat je dat ging zeggen. Maar jouw reputatie vertelt me helemaal
iets anders.

JOGAN

(dreigend naar Kemal) Nu moet jij eens goed maar me luisteren, jij opgeblazen
shoarmavreter.

KEMAL

Ik dacht van niet.

En met een welgerichte klap van het koffertje slaat Kemal Jogan knock-out. Zozee staat
verbijsterd toe te kijken.
KEMAL

(vriendelijk) U hoeft niet te schrikken, waarde dame, hij krijgt wat hij verdient.
Deze man is een dief en een oplichter. Hij heeft een speciale pil in zijn bezit
waar ik twee jaar aan gewerkt heb en die zijn kompaan Oewilly Pjee van mij
gestolen heeft.

ZOZEE

(haar frank begint te vallen) Oeioei.

67

Kemal haalt nu verschillende foltergereedschappen uit zijn kist en begint deze zorgvuldig te
inspecteren en op te poetsen.
KEMAL

(iets minder vriendelijk nu) En dat onderkruipsel gaat me dadelijk vertellen
waar die pil is, willen of niet. Folteren is een van mijn specialiteiten.

ZOZEE

(haar frank valt nog wat dieper) Oeioeioei.

KEMAL

Niemand steelt van Kemal Kebab. Die pil komt terug of ... . (maakt de bekende
beweging met de hand langs de keel)

ZOZEE

(haar frank is nu helemaal gevallen) Oeioeioeioeioeioeioei.

KEMAL

(dreigend naar Zozee) En als ik u was zou ik er niet vandoor proberen te gaan
en al zeker niet de politie proberen te bellen, want wij van de Turkse maffia zijn
niet zo vergevingsgezind als onze Siciliaanse broeders.
ZOZEE

(doodsbang) Turkse maffia?

KEMAL

Begrepen?

ZOZEE

Begrepen, mijnheer Pita Kebab. Mijn naam is Haas, Zozee Haas.

KEMAL

Uitstekend, mevrouw Haas. Als u niets met het verdwijnen van die pil te maken
heeft, moet u geen schrik hebben, ... (dreigend) maar anders! Weg!

Zozee vlucht naar SLK3 en doet de deur dicht.
KEMAL

Bange, blanke vrouw! (tot publiek) Als u zich ondertussen al een beetje begint
te verkneukelen omdat u denkt zo dadelijk getuige te mogen gaan zijn van
een ouderwetse martelsessie met veel pijn, geschreeuw en bloed, dan moet ik
u teleurstellen. Ik heb al gezien dat er kinderen in de zaal zitten en ik wil niet
dat ze voor de rest van hun leven zeven kleuren bagger gaan schijten als ze
een Turk zien. Dus lijkt het mij het verstandigst om De Meeuw in zijn eigen
kamer te 'ondervragen'. Ik kan me in deze donkere tijden ook geen miserie
met de politie wegens kindermishandeling veroorloven. En daarbij, er is al
genoeg geweld op de Tv. Als u daar echt van houdt moet u maar naar het
voetbal of naar Villa Politica kijken.

Ondertussen heeft Kemal zijn folterinstrumenten terug ingepakt en sleept hij het
bewusteloze lichaam van Jogan naar SLK1. Ze verdwijnen allebei in SLK1 en de deur gaat
dicht. De voordeur staat nog altijd half open. Yvette relaxed op uit SLK2. Ze kijkt op de
wandklok en schrikt hevig.
YVETTE

(in paniek) Shit! Norbert!

NORBERT

(vanuit SLK2) Wat scheelt er?
68

YVETTE

We hebben ons verslapen! Vlug, kleed je aan, je moet gaan. Guillaume kan
ieder moment terug thuis komen.

Op dat moment steekt Guillaume, die op weg is van beneden naar boven, zijn hoofd
nieuwsgierig naar binnen.
GUILLAUME (verbaasd) Wat doe jij hier nu weer?
YVETTE

Euh ... (trekt snel de deur van SLK2 dicht) ... Norberta en ik waren wat van mijn
oude kleren aan het passen.

GUILLAUME Ah, is Norberta ook hier?
YVETTE

Ja, ze ... euh ... ze heeft het niet breed nu ze bij haar man weg is en ik heb haar
wat kleren beloofd. (steekt haar hoofd in SLK2 en roept heel uitdrukkelijk) Trek
je eigen kleren maar weer aan, Norberta ... ja, je eigen vrouwenkleren.
Guillaume is hier en ik heb nu geen tijd meer.

GUILLAUME Zie je me nog graag?
YVETTE

(verbaasd) Maar natuurlijk zie ik je graag.

GUILLAUME Dan is het goed.
YVETTE

Waarom vraag je dat?

GUILLAUME Ik zou het even willen horen, dat is alles. Een 'ik zie je graag' van jou doet
wonderen.
YVETTE

Ik zie je graag, Guillaume.

GUILLAUME (glimlacht) Dat zijn al twee wonderen vandaag. Ik zie jou ook graag. Misschien
hebben we dat in het verleden te weinig tegen elkaar gezegd.
YVETTE

Ja.

Norbert op uit SLK2, terug gekleed als Norberta. Hij draagt de kleren die hij ook in het eerste
bedrijf aan had.
GUILLAUME Vind je het goed dat ik nog even met Norberta praat?
NORBERT

Huh?

YVETTE

(een beetje ongerust) Euh ... ja. Waarom wil je met haar praten?

GUILLAUME Zomaar. Gewoon. Ga jij maar terug naar boven.
69

YVETTE

Je doet zo vreemd.

GUILLAUME Het keren der jaren misschien. De penopauze of zoiets.
YVETTE

Oke. Dan ga ik aan het avondeten beginnen. (naar voordeur) Wat had je graag
gehad? Een Supergrotemegareuzevegajonckburger?

GUILLAUME Nee, doe mij maar een
Vierdubbelekantenklaregeroosterdemetalleseropeneraanminijonckburgerschnitzel. Of doe er maar twee.
YVETTE

Komt eraan.

NORBERT

(naar Yvette; ongerust) Kan ik misschien helpen? Ajuinen pellen, patatten
schillen?

GUILLAUME Ze kan het wel alleen aan, Norberta, het zijn maar snelvoedsels.
YVETTE

Tot later, Norberta. (af)

GUILLAUME Ik hoor en zie dat je het niet gemakkelijk hebt.
NORBERT

Hoe bedoel je?

GUILLAUME Je hebt nog altijd dezelfde kleren aan als een paar dagen geleden.
NORBERT

Oeps. Sorry. (terzijde) Ik had ook nooit gedacht dat ik die nog eens zou
moeten aantrekken.

GUILLAUME Geen probleem. Zeg Norberta, Yvette en jij schijnen het goed met elkaar te
kunnen vinden.
NORBERT

Dat valt nogal mee.

GUILLAUME Ik ga er geen doekjes om draaien, Norberta. Weet jij of Yvette een ... euh ...
een poeper heeft?
NORBERT

(schrikt) Een poeper?

GUILLAUME Ja, je weet wel, een vriend, een aanhouder, een minnaar.
NORBERT

Yvette? Maar Guillaume, hoe kom je daar bij? Yvette toch niet. Nooit van haar
leven.

GUILLAUME (opgelucht) Gelukkig! Ik dacht dat ze me bedroog met de een of andere
klootzak.
70

NORBERT

Dat zou Yvette nooit doen. (stilletjes; terzijde) Toch niet met een of andere
klootzak.

GUILLAUME Nu schaam ik me een beetje.
NORBERT

Hoe bedoel je? Waarvoor?

GUILLAUME Beloof me dat je niets tegen Yvette zal zeggen, Norberta.
NORBERT

(nieuwsgierig) Dat beloof ik.

GUILLAUME Omdat ik dacht dat Yvette een poeper had, heb ik zelf ook gefoefeld met een
andere vrouw.
NORBERT

(gespeeld verontwaardigd) Zeg!

GUILLAUME Een keer maar, Norberta, echt waar, ik zweer het je. Het was een vrouw die hier
kwam aanbellen omdat ze dacht dat haar man haar bedroog. Ze had in zijn
broekzakken allerlei spullen uit onze apotheek gevonden. (Norbert verstijft)
Zozee heet ze.
NORBERT

(in alle staten) Zozee?

GUILLAUME Zozee, ja, een toffe madame. En we hebben ons eens goed laten gaan, als je
begrijpt wat ik bedoel. (glimlachend) Ja, ze kon er wel wat van, die Zozee.
NORBERT

(op zijn tanden bijtend) Ach zo, ze kon er wel wat van!

GUILLAUME Maar zoals ik al zei, het was eenmalig. We dachten allebei dat onze partners
ons bedrogen. Twee gekwetste mensen, zo gaat dat.
NORBERT

(terzijde) Hoe durft ze, mij zo te bedriegen! Hier gaat ze niet goed van zijn!

GUILLAUME (bekijkt Norbert) Wat is er, Norberta, je kijkt zo kwaad?
NORBERT

(op zijn tanden bijtend) Niets, niet. Vrouwen zijn gewoon niet te vertrouwen.

GUILLAUME (lacht) Zegt wie?
NORBERT

Zegt wie? Zeg ik. Ach ja, ik ben er zelf ook een. Dus ik kan het weten.

JOGAN

(van uit SLK1) Aaaaaaaa!!!!!!

NORBERT

Wat was dat?

71

GUILLAUME Dat is Jogan, een van mijn renners. Hij zal met zijn powertraining bezig zijn.
Talent, maar vooral inzet, de bereidheid om tot het uiterste te gaan en nog
veel verder, daar draait het in de sport allemaal om.

De gsm van Guillaume gaat over. Guillaume kijkt op zijn toestel.
GUILLAUME Als je van de duivel spreekt. Daar heb je die Zozee weer. Ze is me precies aan
het stalken.
NORBERT

(terzijde) Godverdomme!

GUILLAUME Hup, weg ermee. (zet zijn gsm uit) Voila , afgelopen met dat gezaag. (geeft
Norberta een kus; Norberta schrikt) Bedankt, Norberta, omdat je zo open en
eerlijk tegen me was over Yvette. En dat je met zoveel begrip geluisterd hebt
naar mijn biecht over dat slippertje met Zozee. Dat zal ik niet vergeten.
NORBERT

Dat zal ik zeker ook niet vergeten, wees daar maar zeker van.

GUILLAUME (achterdochtig) Ik kan toch op je discretie rekenen? Je gaat hier toch geen
misbruik van maken?
NORBERT

Neenee, zeker niet, Guillaume.

GUILLAUME Dan is het goed. Kom, ik breng je naar beneden.
NORBERT

(wanhopig) Maar mijn kleren!

GUILLAUME (luchtig) Het zijn nog altijd onze kleren, Norberta. Je komt ze maar een keer
halen als Yvette wat meer tijd heeft. Kom.

Guillaume werkt Norbert, tegen diens goesting natuurlijk want zijn kleren liggen nog in SLK2,
naar buiten. Allebei af via de voordeur en dan naar beneden. Iets later, na de opkomst van
Tim bijvoorbeeld, gaat Guillaume terug naar de loft. Zozee steekt voorzichtig haar hoofd om
de hoek van de deur van SLK3. Ze heeft haar gsm tegen het oor.
ZOZEE

(wanhopig) Neem godverdomme op, Guillaume!

Tim op langs de voordeur. Hij komt van boven.
TIM

(treurig) De vrouw van mijn leven wil me niet binnenlaten. Ze wil zelfs niet met
me praten.

ZOZEE

(grijpt Tim in paniek vast) Dat zijn zorgen voor later. We hebben nu andere
katten te geselen, Tim. Enfin, ik toch.

TIM

Hoe bedoelt u?

72

ZOZEE

(in een adem) Er loopt hier een verschrikkelijke kebabman van de Turkse
maffia rond en die heeft een speciale pil gemaakt en die pil zat in een koffertje
maar Oewilly Pjee, de verzorger van Jogan De Meeuw heeft dat koffertje
gestolen en die pil aan Jogan gegeven maar ik heb die pil toevallig ingeslikt en
Jogan weet dat en nu is die Kebab Jogan aan het folteren om te vragen waar
die pil is en dan gaat hij mij misschien vermoorden en ik mag niet naar de
politie want de Turkse maffia is niet zo vergevingsgezind als de Siciliaanse,
zegt hij.

TIM

Dat ziet er inderdaad niet goed uit.

JOGAN

(van uit SLK1) Aaaaaaaaaa!!!!!!

ZOZEE

(nog meer in paniek) Hoor je dat?

TIM

En het klinkt ook niet goed.

Tim en Zozee gaan allebei luisteren aan de deur van SLK1. Ze kijken door het sleutelgat.
JOGAN

(van uit SLK1) Aaaaaaaaaaaaaaaaaaa!!!!!!!!!!!

Tim en Zozee schrikken.
ZOZEE

(grijpt Tim weer vast) Help me! We moeten die Kebab hier zien weg te krijgen
vooraleer hij iemand iets aandoet.

TIM

Ik zal wel vlug iets bedenken.

ZOZEE

Ga je dat wel kunnen, je bent ...

TIM

... toch maar een domme wielrenner?

ZOZEE

... euh ... nog zo jong, wou ik zeggen.

TIM

Dat betekent niets, integendeel. Ik ben nog geen fossiel en ik heb al mijn
hersencellen nog. En daarbij, het cliche van de domme wielrenner klopt ook
niet, want ik heb nog een jaar Pol&Soc gedaan, dus zo stom ben ik nu ook
weer niet.

ZOZEE

(droog) Iedereen zonder diploma heeft ooit wel eens Pol&Soc gedaan.

TIM

Gaan we discussiëren over het IQ van wielrenners en het niveau van
universitaire opleidingen of gaan we ervoor zorgen dat die Kebab verdwijnt?

ZOZEE

Sorry.

TIM

Luister.
73

ZOZEE

Ik luister.

TIM

Als het over de Turkse maffia gaat moeten we de grove middelen gebruiken.
Naar wie luistert een Turkse man altijd?

ZOZEE

Naar zijn moeder.

TIM

Maar nee.

ZOZEE

Naar zijn vrouw?

TIM

Nog veel minder. Naar president Erdogan natuurlijk!

ZOZEE

Zo te horen is dat jaar Pol&Soc toch niet helemaal een verloren jaar geweest.

TIM

Zal het gaan, ja? We maken Kebab wijs dat president Erdogan hem dringend
nodig heeft.

ZOZEE

We?

TIM

U, eigenlijk.

ZOZEE

(schrikt) Ik?

TIM

Ja, ik ben veel te jong om geloofwaardig te zijn en mij kent hij.

ZOZEE

Maar mij kent hij ook.

TIM

Niet als we u verkleden.

ZOZEE

Huh?

TIM

(trekt Zozee mee naar SLK2) Hier bewaren de Jonckheeres hun oude kleren en
carnavalsspullen.

ZOZEE

Maar zoiets durf ik niet. Ik ben nu al zo zenuwachtig als honderd Mechelse
herder pups met ADHD. Dat gaat nooit lukken.

TIM

Het is wel uw leven, niet het mijne dat op het spel staat.

ZOZEE

Ja, en dat maakt me nog veel zenuwachtiger.

TIM

Wacht, ik heb wel iets om u te kalmeren.

Tim loopt snel naar SLK3 en haalt daar een doosje morfinetabletten. Zozee gaat ondertussen
nog even aan de deur van SLK1 luisteren.
74

JOGAN

(van uit SLK1) Aaaaaaaaaaa!!!!!!

ZOZEE

Aaaaaaaaaa!!!!!

TIM

(geeft Zozee een paar tabletten) Hier, neem maar een paar van deze. Het zal u
een beetje euforisch maken, net wat we nodig hebben.

ZOZEE

(slikt een paar tabletten) Maar wat moet ik tegen Kebab zeggen?

TIM

Dat ga ik u onmiddellijk vertellen. Kom.

Tim sleurt Zozee mee in SLK2. Deur dicht. De deur van SLK1 gaat open en Kemal komt terug
naar buiten met zijn gereedschapskist. Hij veegt zijn bebloede handen af aan een handdoek.
KEMAL

Dat ging snel. Die Vlaamse coureurs zijn ook niet meer wat ze geweest zijn.
Niks zit er meer in die gasten. Sissies. Waar is de tijd van de Flandriens? Odiel
Defraeye, Philippe Thys, Romain Maes, Lucien Buysse, Sylvere Maes, Briek
Schotte ... . Maar genoeg gezeverd. Eerst dat mens dat mijn pil gepikt heeft
haar zaligheid geven. En dan die Oewilly Pjee. Dit gaat hun beste dag niet zijn,
eerder hun laatste.

Kemal opent de deur van SLK3.
KEMAL

(kwaad) Ze is weg. De trut is weg.

Tim op uit SLK2.
TIM

(schraapt zijn keel) Ahum. Mijnheer Kebab?

KEMAL

(dreigend naar Tim) Waar is mevrouw Haas?

TIM

(even uit zijn lood geslagen) Wie?

KEMAL

Zozee Haas, dat raar mager wijf dat hier rondliep.

TIM

Oh, die. Die is vertrokken.

KEMAL

(dreigend) Wablief?

TIM

Ja, ze is weggestuurd.

KEMAL

(dreigend) Door wie?

TIM

(fluisterend) Door iemand van de Turkse regering. Die moet u dringend
spreken.

75

KEMAL

(gaat vol ontzag in een militaire houding staan) Iemand van mijn regering?

Tim opent de deur van SLK2. Zozee komt naar buiten. Ze is verkleed als man. Het zou mooi
zijn mocht ze een beetje lijken op en spreken als Marc Coucke, een Turkse versie weliswaar,
maar dit is niet noodzakelijk.
ZOZEE

(vol zelfvertrouwen) Kameraad Kemal Kebab?

KEMAL

(salueert) Tot uw dienst.

ZOZEE

(geeft Kemal een ferme handdruk en/of een stevige omhelzing) Mijnheer
Kebab, ik ben Markdemir Yilmaz Coucke van het Turks Ministerie van Sport.

KEMAL

(een beetje onderdanig) Aangenaam, mijnheer Yilmaz Coucke.

ZOZEE

Onze Geheime Dienst volgt al een hele tijd uw doen en laten en ik moet
zeggen dat we behoorlijk onder de indruk zijn van uw vorderingen op het
gebied van de ontwikkeling van prestatiebevorderende producten.

KEMAL

(gevleid) Bedankt, mijnheer Yilmaz Coucke.

ZOZEE

Daarom heeft het onze president behaagd mij te bevelen u te verzoeken om
asap naar het vaderland terug te keren.

KEMAL

Maar ik ... .

ZOZEE

Weigeren is geen optie.

KEMAL

Natuurlijk niet.

ZOZEE

(wijst naar het gereedschapskistje van Kemal) We hebben thuis nog grotere en
beter uitgeruste gereedschapskisten.

KEMAL

Ik begrijp het.

ZOZEE

Des te beter. U krijgt thuis de leiding over het dopingprogramma van een
nieuwe, professionele Turkse wielerploeg die ik onder de auspiciën en onder
het alziend oog van onze president ga oprichten.

KEMAL

(heftig geinteresseerd) Aha, een nieuwe wielerploeg, zegt u, mijnheer Yilmaz
Coucke?

ZOZEE

Ze zal Omega Pharma Shoarma gaan heten en onze president eist dat ze de
beste wielerploeg ter wereld zal worden, veel beter nog dan Wanty-Groupe
Gobert, Veranda's Willems en Astana.

76

Tim slaat zijn ogen ten hemel bij zoveel onzin en hij probeert Zozee een teken te geven dat
ze niet te veel mag overdrijven, maar Zozee komt nu pas goed op dreef.
KEMAL

Amai, dat is een heel ambitieus project.

ZOZEE

Dokter Fuentes, dokter Ferrari en dokter Mertens zullen allemaal deel
uitmaken van de medische staf. Lance Armstrong wordt de manager en
Richard Virenque de ploegleider.

KEMAL

De creme de la creme op dopinggebied, dat is fantastisch. Maar er is een klein
probleem, mijnheer Yilmaz Coucke. Een pil waar ik twee jaar aan gewerkt heb,
is ingeslikt door een onnozele Vlaamse geit.

ZOZEE

U moet toch een beetje voorzichtig zijn met die vrouwonvriendelijke
uitspraken, mijnheer Kebab. We zijn hier niet in het thuisland en in Vlaanderen
kan men daar niet mee lachen. Tenzij op TV Vier.

KEMAL

Excuseert u mij, mijnheer Yilmaz Coucke.

ZOZEE

Dat van die pil hoeft geen probleem te zijn. U krijgt alle financiële en materiële
ondersteuning die u vraagt. U neemt nu het eerste vliegtuig naar Istanboel.
Een van mijn medewerkers, Mustafatrick Lefevereyksel zal u daar opwachten.
Zorg dat u er bent. Begrepen?

KEMAL

Het zal niet mankeren, mijnheer Yilmaz Coucke.

ZOZEE

Ingerukt.

Vliegensvlug vertrekt Kemal.
ZOZEE

Voila , die zien we voorlopig niet terug. En als hij terugkomt, dan zal ik ervoor
zorgen dat de politie, het leger, het WADA, het OCAD en minister Jan Hesp
persoonlijk hem hier staan op te wachten.

TIM

Amai, ik wist niet dat u zo creatief was, Zozee.

ZOZEE

Ik eerlijk gezegd ook niet.

JOGAN

(van uit SLK1; jammerend) Aaaaaaaaaa!

TIM

Ik zal eens gaan kijken hoe het met Jogan is. Dat is op dit moment nu niet
bepaald mijn beste vriend, maar toch.

ZOZEE

Dat siert je, jongen.

Tim verdwijnt in SLK1. Door de voordeur komt Norbert naar binnen geslopen. Hij wil
natuurlijk zijn eigen kleren terug aantrekken. Hij schrikt als hij een onbekende, vreemd
77

ogende man ziet staan. Nu volgt een stevige ruzie tussen Zozee/Markdemir Yilmaz Coucke
enerzijds en Norbert/Norberta anderzijds. (Ik heb niet heel specifiek aangegeven wanneer
wie door begint te krijgen dat hij/zij eigenlijk met zijn/haar echte partner aan het praten is.
Hier zijn heel wat mogelijkheden.)
NORBERT

Oh, pardon. Ik wist niet dat er iemand was.

ZOZEE

(blijft in haar rol en geniet ervan) Geen probleem, mevrouw. (geeft Norbert een
hand) Markdemir Yilmaz Coucke.

NORBERT

Aangenaam, mijnheer Yilmaz Coucke. Norberta.

ZOZEE

Norberta, zegt u? Een naam die men niet veel hoort.

NORBERT

Nee, dat hebben ze mij nog al gezegd.

ZOZEE

Norbert, dat komt men wel eens tegen, maar Norberta eerder uitzonderlijk.

TIM

(op uit SLK1) Hij bloedt een beetje. Ik ga bij mijnheer Guillaume wat verband
en ontsmettingsmiddel halen. Dag Norberta. (af langs voordeur)

ZOZEE

(tot Tim) Doe dat. (tegen Norbert) Toevallig ken ik een Norbert.

NORBERT

Oh ja?

ZOZEE

Norbert Vannitsen. (Norbert schrikt) Dat schijnt een kerel te zijn die zijn arme
vrouw al jaren bedriegt.

NORBERT

Zijn arme vrouw? Daar geloof ik niks van. Voor zover ik weet is Norbert
Vannitsen getrouwd met een feeks.

ZOZEE

Ach zo, Norbert Vannitsen is getrouwd met een feeks?

NORBERT

Ja, een die uit de hel gekotst is toen de duivel nog aan het slapen was.

ZOZEE

En is ze altijd een feeks geweest, die vrouw van Norbert Vannitsen?

NORBERT

(lacht) Zeker weten! Enfin, het is te zeggen, toen ze jong was hield Norbert
zoveel van haar dat hij haar had kunnen doodpitsen uit liefde ... en nu heeft hij
er spijt van dat hij dat niet gedaan heeft.

ZOZEE

Is het waar?

NORBERT

(laat zich meeslepen) Jaja, Zozee, Norbert zijn vrouw dus, zag er fantastisch uit
toen ze jong was, maar ja, wie het wijf wil voor het lijf, verliest het lijf maar
behoudt het wijf.

78

ZOZEE

Ach zo.

NORBERT

Als Zozee ten tijde van de schepping Eva was geweest, dan had zij
ongetwijfeld de slang de appel doen opeten.

ZOZEE

(gaat kwaad naar Norbert en geeft hem een rake klap in het gezicht) Dacht je
dat ik niet in de gaten had dat jij het was, Norbert? Ik heb je kleren in de
slaapkamer zien liggen en ik herkende je onmiddellijk aan die kleffe okselgeur
van je die je al je hele leven met je meesleurt. Een oud kieken kan je al van heel
ver rieken.

NORBERT

(geschrokken) Zozee?

ZOZEE

Zozee, ja, de feeks die uit de hel gekotst is toen de duivel nog stond te slapen,
die Zozee, ja, ... .

NORBERT

Maar Zozeeke ... .

ZOZEE

... het wijf dat doodgepitst had moeten worden toen ze jong was, de Eva die
de slang de appel zou hebben doen opeten.

NORBERT

Het was allemaal zo niet bedoeld, Zozee. Het was maar om te lachen. Ik ... euh
... ik had natuurlijk ook onmiddellijk door dat jij het was, anders zou ik dat
allemaal nooit hebben durven zeggen.

ZOZEE

Jij niet, nee, schijnheiligaard, bedrieger, scheefpoeper! Kernistelen met
mevrouw Yvette, hoe durf je!

NORBERT

Maar dat is niet waar!

ZOZEE

Lieg niet tegen mij, Norbert, ik herken de stank van jouw leugens. Jogan heeft
me over jullie verteld.

NORBERT

Maar dat was allemaal werkgerelateerd, Zozee.

ZOZEE

Ha! Make that the cat wise. Probeer je er maar niet onderuit te lullen.

NORBERT

(gaat in de tegenaanval) Oke, ik heb wel eens met Yvette geketst, so what? Jij
bent toch geen haar beter. (schamper) De pot verwijt de ketel ... .

ZOZEE

Hoe bedoel je?

NORBERT

Wat doe je eigenlijk hier? En waarom ben je als man verkleed?

ZOZEE

Dat is een lang verhaal.

79

NORBERT

(schamper) Dat zal wel. Volgens mij is het omdat Yvette in de gaten begon te
krijgen dat jij met Guillaume van bil gaat. Je moet mij die trucjes niet leren.

ZOZEE

(fel) Ik heb niets met Guillaume.

NORBERT

Oh nee? Wie liegt er nu? Hij heeft het me toevallig wel zelf verteld.

ZOZEE

Huh?

NORBERT

Ja, huh!

ZOZEE

Het ... het was een vergissing.

NORBERT

Maar wel een plezante vergissing zeker.

ZOZEE

Het is maar een keer gebeurd.

NORBERT

Maar je hebt je die ene keer dan wel goed laten gaan. 'Die Zozee, die kon er
wat van', zei hij.

ZOZEE

(gelukzalig glimlachend) Heeft hij dat echt gezegd? (tegen Norbert; fel) Het
was zijn schuld, hij heeft me verleid.

NORBERT

Waar er twee vogelen, hebben er twee schuld.

ZOZEE

Maar jij bent begonnen.

NORBERT

Dat keurt jouw gedrag niet goed.

ZOZEE

Oh nee?

NORBERT

Nee.

ZOZEE

Ik dacht van wel.

NORBERT

Ik dacht het niet.

ZOZEE

(luider) Ik dacht van wel.

NORBERT

(luider) Ik dacht het niet.

Tim op met een EHBO-koffer.
ZOZEE

(nog luider Ik dacht van wel.

NORBERT

(nog luider) Ik dacht het niet.

80

TIM

Wat gebeurt er hier?

ZOZEE

(wijst naar Norbert) Dat is Norbert Vannitsen, alias Norberta, mijn bijna exechtgenoot en scheefsopper par excellence. Hij vreet nagels en pist ijsblokjes.

TIM

(verbaasd) Norberta?

NORBERT

En dat is Zozee Peerlings, een vrouw van lichte zeden die ooit getrouwd
geweest is met de goedgelovige snul Norbert Vannitsen.

TIM

Mensen toch!

ZOZEE

(tegen Tim) Zeg hem maar dat ik nooit meer tegen hem spreek.

TIM

Zozee!

ZOZEE

(tegen Tim) Zeg het hem. Vooruit.

TIM

(gaat naar Norbert) Ze zegt dat ze nooit meer tegen u spreekt.

NORBERT

Zeg haar maar dat ik haar nooit meer wil zien. Je kan beter op een korf vlooien
passen dan op een gek wijf.

TIM

Norberta!

NORBERT

Zeg het haar.

TIM

(gaat naar Zozee) Hij zegt dat hij u nooit meer wil zien en dat hij liever op een
korf vlooien past dan op een gek wijf.

ZOZEE

Zeg hem maar dat hij nooit zo oud zal worden zoals hij er nu uitziet.

TIM

Moet dit echt?

ZOZEE

Doe het.

TIM

(gaat naar Norbert) Ze zegt dat u nooit zo oud zal worden zoals u er nu uitziet.

NORBERT

Zeg haar dan maar dat ze op deze wereld zo nuttig is als een nonnenkut.

TIM

Alstublieft he!

NORBERT

Zeg het.

TIM

(gaat naar Zozee) Hij zegt dat u op deze wereld zo nuttig bent als een non.

ZOZEE

Dat heeft hij niet gezegd.
81

TIM

(zucht) Hij zei dat u op deze wereld zo nuttig bent als een nonnenkut.

ZOZEE

(verontwaardigd) Oh! Heeft hij dat gezegd? Zeg hem dan maar dat ik op
Facebook ga zetten wat voor een ongelooflijk gierige klootzak Norbert
Vannitsen is, dat hij zo gierig is dat hij nooit iets weggeeft, zelfs nog niet de
damp van zijn pis.

Jogan komt uit SLK1gewankeld. Hij laat zich ergens in een zetel vallen.
TIM

(gaat naar Norbert) Ze zegt dat ze ... .

NORBERT

(zucht) Ik heb het gehoord. Zeg haar maar dat het me spijt.

TIM

Meent u dat?

NORBERT

Ja.

TIM

(gaat naar Zozee) Hij zegt dat het hem spijt.

ZOZEE

(nukkig) Spijt is wat de koe schijt.

NORBERT

(vliegt recht) Fuck you, Zozee!

Zozee en Norbert gaan mokkend terug zitten, ver van elkaar verwijderd. Hoofdschuddend
gaat Tim naar Jogan om hem te verzorgen. Sofie, Yvette en Guillaume komen ongerust
binnen. Guillaume is iets meer relaxed, hij is nog van zijn
Vierdubbelekantenklaregeroosterdemetalleseropeneraanminijonckburgerschnitzel aan het
eten. Sofie loopt vlug naar Jogan en duwt Tim opzij.
SOFIE

Arme Jogan!

TIM

(zucht) Het is toch niet waar zeker!

SOFIE

(snuift even) Het ruikt hier naar pis.

JOGAN

Sorry. Ik heb het een beetje laten lopen toen die vent mij aan het ondervragen
was.

SOFIE

Sukkelaar.

Vanaf nu begint Sofie Jogan te verzorgen en met allerlei verbanden te omwikkelen zodat hij
er straks bijna als een mummie zal uitzien. Ze blijft natuurlijk wel de gesprekken volgen.
YVETTE

Wat is hier in godsnaam aan de hand?

82

GUILLAUME (met de mond vol) Een mens kan niet eens meer rustig zijn
Vierdubbelekantenklaregeroosterdemetalleseropeneraanminijonckburgerschnitzel opeten. Wat was dat geschreeuw allemaal? Over welke vent heeft hij
het en wat bedoelt hij met ondervragen?
YVETTE

(wijzend op Zozee) Bedoelt hij die gast?

TIM

Euh ... nee ... . Dat is ... euh ... dat is mijnheer Markdemir Yilmaz Coucke van het
Turks Ministerie van Sport.

Norbert begint hard te lachen, met zijn normale mannenstem. Ondertussen is Diane in de
deuropening verschenen.
NORBERT

(lachend) Mijnheer Markdemir Yilmaz Coucke! Hahaha! Die moet ik
onthouden. Dat is Zozee Peerlings, mijn bijna ex-echtgenote en
(beschuldigend) het speeltje van 'mijnheer' Guillaume daar.

YVETTE

(kwaad) Oh!

GUILLAUME (tegen Yvette) Sorry.
ZOZEE

(trekt de pruik van het hoofd van Norbert) En dit is Norbert Vannitsen, mijn
bijna ex-man en de vogelaar van 'mevrouw' Yvette.

GUILLAUME (kwaad) Oh!
YVETTE

(tegen Guillaume) Sorry.

DIANE

(kwaad naar Norbert) Norbert Vannitsen! Ik had dus toch gelijk toen ik dacht
dat ik die rotkop herkende. (gaat hem met haar handtas te lijf) Jij klein, vies,
miserabel, achterbaks ventje! En dan te bedenken dat ik heel mijn intiem leven
tegen hem verteld heb. Viezerik!

TIM

Kent u die man, mammie?

DIANE

En of ik hem ken! Norbert Vannitsen van de BBI (Bijzondere Belasting
Inspectie) die mij na de dood van jouw vader het leven zuur heeft gemaakt
omdat hij dacht dat Marcel verschillende buitenlandse rekeningen had. Hij
heeft zelfs nog geprobeerd om met mij aan te pappen.

ZOZEE

(verontwaardigd) Oh!

NORBERT

Maar zoeteke, ik foefel alleen maar met vrouwen om hun mannen beter te
kunnen controleren.

YVETTE

(verontwaardigd) Oh!

83

ZOZEE

(wijzend op Yvette) Met haar ook?

NORBERT

Met haar ook. Ik heb je toch gezegd dat het werkgerelateerd was.

YVETTE

(verontwaardigd) Oh!

NORBERT

Het was louter functioneel.

ZOZEE

(schamper) En dan telt het niet?

NORBERT

Maar nee. Plezier heb ik er trouwens niet aan beleefd.

YVETTE

(verontwaardigd) Oh! Zeg niet dat je er geen plezier aan hebt gehad, 'mijnheer
de directeur'! (zingt, Norbert parodiërend) 'Billenkoek, billenkoek, hele verse
billenkoek!' (sterk overdrijvend) 'Whaw, meisje! Mijnheer directeur heeft
lekkere billenkoek voor Yvetteketetteke!'

NORBERT

Ik kan goed faken.

GUILLAUME Yvetteketetteke?
DIANE

(begint Norbert weer met haar handtas te slaan) Viezerik! Die op het weer let
en op andermans vrouwen, die deugt niet!

ZOZEE

Ik heb genoeg gehoord. Ik ga me omkleden. Ik wil naar huis, ik wil gaan
slapen. (af in SLK2)

GUILLAUME (houdt Diane in bedwang; tegen Norbert) Dus als ik het goed begrijp ben jij
alleen maar hier om mij te controleren?
NORBERT

Inderdaad, mijnheer Jonckheere.

YVETTE

Zak!

NORBERT

(beschuldigend) De BBI weet dat u een heleboel zwart geld moet hebben,
mijnheer Jonckheere, (triomfantelijk) en ondertussen heb ik ook weten uit te
vogelen waar het gebleven is.

DIANE

(schamper) Vogelen, ja.

NORBERT

(gaat naar het schilderij) U heeft alles belegd in een Picasso!

GUILLAUME (begint te lachen) Maar dat is belachelijk, Vannitsen. Ik heb helemaal geen
Picasso. Ik kan me helemaal geen Picasso permitteren. Ik heb zelfs geen zwart
geld.

84

YVETTE

Nee, wij hebben geen zwart geld. Wij betalen op alles belastingen zoals iedere
Belg dat doet.

GUILLAUME Het enige dat ik heb is een kopie van een Picasso.
NORBERT

(zelfzeker) Dit is een echte Picasso.

GUILLAUME Maar dat is niet waar.
NORBERT

Bewijs het.

GUILLAUME (zucht) Oke, Vannitsen, omdat je aandringt.

Guillaume neemt het schilderij van de muur en slaat en/of scheurt het in verschillende
stukken. Norbert kijkt met open mond toe.
GUILLAUME Voila.
NORBERT

(stamelend) Maar ... maar ... . Ik dacht ... . Sorry, mijnheer Jonckheere.

YVETTE

Je bent een eikel, Norbert.

DIANE

Inderdaad.

GUILLAUME (wijst naar de voordeur) En nu eruit, Vannitsen! Je hebt al genoeg ellende
veroorzaakt. En wees er maar zeker van dat ik met jouw oversten ga spreken
over jouw slinkse manier van werken.
NORBERT

(wijst naar SLK2) Mijn kleren ... .

GUILLAUME Die zal Zozee wel meenemen. Deze mag je houden, (met een scheve blik naar
Yvette) die ga je misschien nog nodig hebben, want als je vrouw bij je weg is,
dan ga je het waarschijnlijk niet zo breed meer hebben. Buiten!

Met de staart tussen de benen druipt Norbert af.
GUILLAUME (spottend) Dus dat was hem, 'Yvetteketetteke'?
YVETTE

(gegeneerd) Guillaume!

GUILLAUME Ik wist niet dat jij van billenkoek hield?
SOFIE

Papa!

YVETTE

Je hebt het me ook nooit gepresenteerd.

SOFIE

Mama!
85

GUILLAUME Ik zal er in de toekomst rekening mee houden.
YVETTE

Ik hoop dan toch dat het de 'nabije' toekomst is.

GUILLAUME Hoe bedoel je?
YVETTE

De afgelopen maanden heb je anders niet te veel aandacht aan mij besteed.

GUILLAUME Ik heb het druk gehad.
YVETTE

Dat is geen excuus.

DIANE

(hoofdschuddend) Mannen!

GUILLAUME Sorry.
YVETTE

Had je het dan niet in de gaten?

GUILLAUME In het begin niet, nee, maar toen Zozee de eerste keer langs kwam om me te
vertellen dat ze dacht dat haar man haar bedroog omdat hij allerlei
overbodige spullen uit jouw apotheek in zijn broekzakken had zitten, toen
begon ik wel iets te vermoeden.
YVETTE

Maar je hebt niks gezegd.

GUILLAUME Wij houden te veel van elkaar, dat wis je niet uit met een wanhopig slippertje,
daar was ik gerust in ... en ... euh ... .
YVETTE

En?

GUILLAUME ... (een beetje beschaamd) en het gaf mij de gelegenheid om ook eens iets te
proberen ... (heftig) voor de eerste keer in mijn leven ... maar het gras was aan
de Zozeekant zeker niet groener.
YVETTE

Gelukkig maar.

GUILLAUME Wie zei er ook weer dat iedereen een tweede kans verdient?
YVETTE

Jij.

GUILLAUME Inderdaad. Yvette, jij verdient een tweede kans.
YVETTE

(spottend) Is het echt? Allez, Guillaume, jij ook.

SOFIE

(hartstochtelijk) En jij ook, Jogan!

86

TIM

(hoofdschuddend) Is het weer van dat?

DIANE

Voor jou komen er nog andere kansen, jongen.

Zozee op uit SLK2, terug in haar eigen kleren. Ze ziet de brokstukken van het schilderij.
ZOZEE

Is dat nu ook al kapot?

GUILLAUME Hoe bedoel je?
ZOZEE

Ik heb deze namiddag per ongeluk dat schilderij dat tegen de muur hing kapot
gemaakt en toen heb ik dat andere, dat in de kast lag, maar in de plaats
gehangen.

GUILLAUME Neeeeeeeeeeeeeee!!!!!!!!!!!!
ZOZEE

Dat was trouwens veel mooier. (wijst op de brokstukken) Ik denk niet dat dit
nog te repareren valt, net zomin als mijn huwelijk. Nog een goede avond
allemaal. (af)

GUILLAUME (spurt naar de kast, vindt inderdaad zijn Picasso niet meer en rukt zich de
haren uit het hoofd) Aaaaaaaaaa!!!!!!!!!!!!
SOFIE

Papa, wat scheelt er?

GUILLAUME Mijn Picasso!
YVETTE

Hebben wij een Picasso?

GUILLAUME (verzamelt jankend de brokstukken van het schilderij) Wij 'hadden' een Picasso.
YVETTE

Ik snap het niet.

GUILLAUME Ik had al ons zwart geld wel belegd in een Picasso, maar toen ik een brief
kreeg van de BBI waarin ze schreven dat ze een controle kwamen doen heb ik
hem uit voorzorg hier in de kast gelegd.
YVETTE

(spottend) Nu gaan ze het zeker niet meer vinden.

JOGAN

Fuck, fuck, fuck!

SOFIE

Jogan!

GUILLAUME Het was een spaarpotje voor Sofie. Niemand mocht het weten.
SOFIE

Fuck, fuck, fuck!

87

YVETTE

Ik ook niet?

GUILLAUME Jij zeker niet, jij babbelt veel te graag. (jankend) Pablo, Pablo, Pablo toch!

Oewilly komt binnen gestormd met de kopie VP1. Hij is razend. Hij gaat recht op Jogan af.
OEWILLY

Dat schilderij is nep, Jogan! (hij slaat de kopie aan stukken) Waar is die echte
Picasso?

JOGAN

(gelaten) Ook kapot, Oewilly.

OEWILLY

Putain de merde! (hij krijgt nu pas de anderen echt in de gaten)

YVETTE

Kijkt uit met die vent, Guillaume, dat is pas een echte smeerlap.

GUILLAUME Oewilly Pjee, ja, ik ken hem. (tot Jogan) Ik dacht dat je volledig met hem
gebroken had, Jogan?
DIANE

Zo te zien wilden ze jullie bestelen, Oewilly Pjee en Jogan De Meeuw.

YVETTE

(tegen Guillaume) Ik had je toch gezegd dat je die Jogan niet moest
vertrouwen. Hij heeft mij ook gechanteerd omdat hij wist dat ik iets had met
Norbert.

GUILLAUME Gechanteerd?
YVETTE

Ja. Voor pillen.

SOFIE

(achterdochtig en kwaad) Pillen?

TIM

Ik zei je toch dat het zijn pillen waren.

SOFIE

Maar waarom heb je ze dan niet weggegooid?

TIM

Omdat ik ze aan mijn grootvader wou geven. Hij is ziek, maar zijn dokter wil
hem geen zware pijnstillers voorschrijven ...

DIANE

Dat is juist, Sofie, mijn vader is ernstig ziek.

TIM

... dus heb ik die pillen van Jogan gepikt toen ik de kans kreeg. Morfine tegen
de pijn en plaspillen omdat hij ook last heeft van hoge bloeddruk en
vochtophoping.

SOFIE

(sleurt de mummie Jogan uit de zetel) Van vochtophoping heeft deze zeikerd
alleszins geen last meer.

88

GUILLAUME (tot Jogan) Jouw contract wordt onmiddellijk verbroken. Je bent ontslagen, De
Meeuw.
TIM

Dat hij maar voor Omega Pharma Shoarma gaat rijden.

JOGAN/GUILLAUME/YVETTE/SOFIE/DIANE
TIM

Huh?

Laat maar zitten.

GUILLAUME Eruit, allebei!
SOFIE

(slaat en schopt Jogan richting voordeur) Ik schop hem onder zijn kont tot hij
nistels pist!

DIANE

Goed zo, Sofie!

Jogan af, op de voet gevolgd door Oewilly.
GUILLAUME (roept hen na) En dan mogen jullie nog blij zijn dat ik de politie niet bel!

Sofie vliegt Tim om de hals.
SOFIE

Lieve, lieve, lieve Tim, het spijt me zo.

TIM

(grootmoedig) Geen probleem.

SOFIE

Je bent een vijfsterren-Tim, weet je dat? (ze kust hem)

DIANE

Allez, het gaat er dan toch van komen. Ben ik blij.

YVETTE

En wij dan!

DIANE

Een goede relatie ontstaat meestal in geblutste omstandigheden, zeggen ze.

TIM

In de boekskens!

(af in SLK3)

Sofie en Tim lachen.
SOFIE

Ik ben zo blij met 'wij'! Als je me ooit kotsbeu bent en me wil dumpen, laat me
dan asjeblief heel zacht vallen.

TIM

Ik dump jou niet, Sofietje. Nooit.

GUILLAUME Wij elkaar ook niet, he Yvette?
YVETTE

Euh ... nee ... nee, wij elkaar ook niet.
89

TIM

Je moet geen schrik hebben, Sofie, ons schip zal niet stranden.

SOFIE

(euforisch) Nee, het wordt een stevig schip, beter en steviger en groter dan
een huwelijksbootje.

GUILLAUME (droog) Maar een jonge renner moet zich in de eerste plaats op zijn fiets
concentreren en niet op zijn schip.
TIM

Dat ga ik ook doen, mijnheer Guillaume. Sofie is de enige uitspatting die ik me
ga veroorloven. En af en toe een Jonckburger natuurlijk.

Sofie en Tim kussen elkaar.
YVETTE

(bekijkt het kussende koppel vertederd) Mooi toch. Bij verliefde mensen maakt
het geluk precies overuren.

GUILLAUME Ja, waar is de tijd.

Yvette en Guillaume kussen elkaar. Diane op uit SLK3 met een schilderij in haar handen. Het is
de echte Picasso.
DIANE

En hier is hun eerste huwelijkscadeau al.

GUILLAUME (verstomd) Pablo?
DIANE

Tim!

TIM

Ach ja, dat was ik bijna nog vergeten te zeggen. Ik heb toevallig mijnheer
Guillaume gezien toen hij zijn Picasso in de kast aan het verstoppen was, maar
ik had daar onmiddellijk een heel slecht voorgevoel bij, dus heb ik het
schilderij weggenomen en ik heb mammie gevraagd om er een kopie van te
maken, en die kopie heb ik terug in de kast gelegd, en het origineel heb ik
zolang in mijn kamer bewaard.

GUILLAUME (begint alles en iedereen dolgelukkig te kussen) Pablo! Tim! Yvette! Sofie!
Diane!
SOFIE

Ben ik terug rijk?

GUILLAUME Ja, jij bent terug rijk!
YVETTE

Leve Picasso!

Yvette, Diane, Sofie, Guillaume en Tim beginnen te zingen en te dansen rond of met het
schilderij. Ze scanderen Pi-cas-so, Pi-cas-so, Pi-cas-so!

90

NORBERT

(verschijnt in de deuropening) Dus toch!

DOEK

Eventueel kan bij het dichtgaan van het doek of na het applaus nog een kort radioverslag van
de laatste meters van een belangrijke wielerwedstrijd de zaal ingestuurd worden. Uiteraard
wint Tim Erweten deze wedstrijd.

91

VAN DEZELFDE AUTEUR
KOMEDIES EN KLUCHTEN

'Disco en spaghettikruiden' (2016), een nostalgische, eventueel ook muzikale komedie
met wortels in de jaren '70, voor 12 tot 50 acteurs en actrices.



'Keizerskerke kiest!' (2016), een politieke komedie voor 10 acteurs en actrices (5
vrouwen en 5 mannen of 6 vrouwen en 4 mannen of 4 vrouwen en 6 mannen)



Guido Mondelaers is al tientallen jaren burgemeester van de fictieve
gemeente Keizerskerke. Zijn vrouw Lieve vindt dat het nu tijd is voor
verandering. Samen met enkele andere 'gelijkgestemden' richt ze een nieuwe
partij op.

'De beroepsfigurant' (2015), een tragikomedie voor 3 vrouwen en 4 mannen en
eventueel, maar niet noodzakelijk, een aantal figuranten.



Rene en Josee Bosmans-Vandewaerde hebben twee dochters, Marina en
Melanie. Marina vrijt met Johnny Ooms, Melanie met Math Dreesen. Beide
aanstaande schoonzoons zijn twee totaal verschillende types, Johnny is een
discokikker, Math eerder een hippie.

Luc Versluys vult zijn dagen als figurant in Tv-series en films. Vandaag staat hij
samen met zijn vrouw Kathleen op de set van 'De trieste prins Laurens', een
nieuwe Vlaamse dramareeks. Ook Mariska en Bart figureren in deze serie. Voor
hen is dat de eerste keer. Luc, met al zijn ervaring, maakt hen wegwijs. Maar
de opnamedag verloopt niet vlekkeloos, want botsende karakters en
ingewikkelde relaties doen de spanningen op de set soms hoog oplopen. Zo
kunnen Warre, de hoofdrolspeler, en al zeker Alex, de regisseur van 'De trieste
prins Laurens', het absoluut niet vinden met Luc, die een zelfgenoegzame etter
blijkt te zijn. Mariska en Alex schijnen elkaar nog te kennen van vroeger.
Kathleen en Warre worden verliefd. Of niet?

'Basse-classe naar Blankenberge' (2013), een prettig gestoorde, moderne, interactieve,
niet geheel vrijblijvende tragiklucht over liefde en religie, over waarden en normen,
voor 8 tot 20 acteurs/actrices, speciaal voor groepen die voor een keer net iets meer
willen en durven!


Een trein. Twee families, de ene al wat meer gebroken dan de andere. Een
conducteur. Samen op weg richting Blankenberge. Ieder met zijn eigen
trauma's. Iedereen licht tot zwaar beschadigd. Uiteenlopende reisdoelen.
Uiteenlopende levens, ervaringen en verwachtingen. Zo'n reis is voor niemand
een pretje.

92


'De Godmother' (2013), een moderne klucht voor 10 acteurs/actrices (5 vrouwen en 5
mannen of 6 vrouwen en 4 mannen of 4 vrouwen en 6 mannen)



'De Rode Duivelinnen gaan naar Spanje' (2011), een klucht voor 4 vrouwen en 4
mannen



Drie actrices willen elk de hoofdrol in de nieuwe productie 'Zomaar een
vrouw'. Maar als drie vrouwen vechten om een been ... gaat de sullige
toneelmeester Peterke Impanis er dan mee heen?

'Gevangene ontsnapt' (vrouwenversie-2005), een klucht voor 5 vrouwen en 3 mannen



Maarten De Caboter, een vrouwengebruikende en aan coke verslaafde BV,
geraakt in nauwe schoentjes.

'Kabaal in de kleedkamer' (2006), een klucht voor 6 mannen en 4 vrouwen



Moe getergd stapt Rene Theuwissen uit het leven. Maar de opening van zijn
testament zorgt voor heel wat onaangename verrassingen.

'De vrouwen van de quizmaster' (2008), een erotische klucht voor 5 (of 6) vrouwen en
4 mannen



Kunstschilder Jan Vaneyck moet een triptiek maken voor zijn Tante Nonneke,
een zelfportret voor een bisschop en een naaktportret voor ene madame
Fabienne.

'Arme papa' (2009), een tragiklucht voor 5 vrouwen en 4 mannen



Het nationale vrouwenvoetbalelftal heeft zich geplaatst voor het EK in Spanje.
Jana Klojomans en Alexandra Herniakinsky zijn de speerpunten van de ploeg.

'Verf'! (2010), een moderne klucht voor 5 vrouwen en 4 mannen



Sonny Carleani, zoon van maffiabazin donna Vita, moet trouwen met Isabella
Rupo, dochter van maffiabaas don Pietro, maar Sonny heeft al een lief.

Liesje Verelst slaagt er als eerste in te ontsnappen uit de
plattelandsgevangenis waar Freya De Bleeckere directrice is. Maar dan slaan
Amor en Murphy toe.

'Vandenborre' (2005), een kluchtige komedie voor 4 vrouwen, 5 mannen en een paar
kinderen

93




'Gevangene ontsnapt' (mannenversie-2003), een klucht voor 3 vrouwen en 5 mannen



De beroemde speurder Daniël Poiseau is overspannen en rust uit in het
klooster van Pere Joseph en de zijnen. Daar wordt hij echter geconfronteerd
met verdwenen manuscripten en met de jonge-hondjesmoordenaar waar hij al
zo lang tevergeefs naar op zoek was.

'Met twee aan zee' (2000), een komedie voor 4 vrouwen en 3 mannen



Eugene Daniëls, de megalomane burgemeester-volksvertegenwoordiger van
een klein dorp zet zichzelf te kakken.

'De naam van de jonge hondjesmoordenaar' (2001), een spannende klucht voor 3
vrouwen en 6 mannen



Bert Verelst slaagt er als eerste in te ontsnappen uit de plattelandsgevangenis
waar Fernand De Bleeckere directeur is. Maar dan slaan Amor en Murphy toe.

'Het Principe' (2002), een satire in 3 taferelen voor 1 man of voor 3 mannen



Het gaat niet goed met Karel Schotte. Hij blijkt te lijden aan het 'Syndroom
van Vandenborre'. Maar als hij ontwaakt, ziet de wereld er plots weer heel wat
aantrekkelijker uit. Maar schijn bedriegt.

Persoonsverwisselingen, hartzeer, bedrog, chantage ... en meer van dat fraais
in het appartementje van de broertjes Fleerackers.

'Anders bekeken' (1999) een soms bittere komedie voor 5 vrouwen en 8 mannen of
voor 6 vrouwen en 7 mannen


Toneelvereniging 'Spel na Arbeid' bestaat 75 jaar en meent dat historisch feit
te moeten vieren met een voorstellingenreeks van 'De getemde feeks'.
Jammer genoeg ligt zowat iedereen met zowat iedereen overhoop.

94

TONEELSPELEN


'Stijn heeft vlinders in de buik' (2014), een kort toneelspel voor jongeren over diabetes




'Het meisje van de GPS' (2014), een korte psychologische thriller voor 3 of 4 vrouwen
en 2 mannen




Na een zwaar ongeval revalideert Eliam in het ziekenhuis. Hij krijgt er het bezoek
van Judith, zijn ex-vriendin.

'Predik niet' (2000), een eenakter voor 2 vrouwen, 2 mannen en koor, gebaseerd op
teksten uit 'Prediker', 'Spreuken' en 'Hooglied'




Al eeuwenlang trekken mensen naar het mythische eiland Hades om er een einde
te maken aan hun leven. Touroperator AdMortem heeft een gat in de markt
ontdekt en organiseert one-waytrips voor kandidaat-zelfmoordenaars.

'Opgestropt' (2002), een eenakter voor 3 vrouwen en 1 man of voor 2 vrouwen en 2
mannen




Een jonge, 'illegale' vrouw moet bevallen. Een oude man geeft haar onderdak. De
politie arresteert hen. Een cameraploeg van het populaire programma
'Sterrenslag' volgt de gebeurtenissen.

'Het Zelfmoordbos' (2004), een toneelspel voor 5 vrouwen en 7 mannen of voor 7
vrouwen en 5 mannen




Manon, een jonge, hoogzwangere vrouw, pleegt zelfmoord. Waarom?

'Sterrenslag' (2006), een modern kerstspel (openlucht of zaal) voor een onbeperkt
aantal deelnemers




Vettig Tistje, een filmzaaluitbater, begint een relatie met Zoë. Sandrake is
jaloers.

'Zielsverduistering' (2008), een vlaamse 'griekse tragedie' voor 3 vrouwen en 5
mannen (en eventueel 1 kind)




De dokter vertelt Stijn dat hij diabetes heeft. Stijn schaamt zich.

Een man en een vrouw zijn aan het einde van hun relatie gekomen, een jongen en
een meisje staan aan het begin van de hunne.

'Varkensgebraad en kerstkroketten', (2000) een soms wrange monoloog in 2 taferelen
voor 1 man

95



Adam is losgeslagen, op de vlucht gedreven door zijn angsten die verpakt zijn in
ongecontroleerde woede en misplaatste arrogantie. Tien jaar later heeft hij een
gepaste weg naar zelfaanvaarding gevonden.

Luuk Hoedemaekers
Kakebeekstraat 12A
3950 Bocholt
0479/61.93.10
luuk@wol.be
www.luukhoedemaekers.be

96

 